<page>
    <title>ترانزیستور</title>
    <ns>0</ns>
    <id>7123</id>
    <revision>
      <id>18055197</id>
      <parentid>18047995</parentid>
      <timestamp>2016-09-07T01:22:55Z</timestamp>
      <contributor>
        <username>Dalba</username>
        <id>132869</id>
      </contributor>
      <comment>موسس --&gt; مؤسس</comment>
      <model>wikitext</model>
      <format>text/x-wiki</format>
      <text xml:space="preserve">[[پرونده:Electronic component transistors.jpg|بندانگشتی|چپ|چند نمونه ترانزیستور]]
[[پرونده:Transistor-photo.JPG|بندانگشتی|چپ|چند نمونه ترانزیستور]]
'''ترانزیستور''' یکی از مهمترین قطعات [[الکترونیکی]] و یکی از [[ادوات حالت جامد]] است که از مواد [[نیمه رسانا|نیمه رسانایی]] مانند [[سیلیسیم]] و [[ژرمانیم]] ساخته می‌شود. یک ترانزیستور در ساختار خود دارای پیوندهای [[پیوند نوع N|نوع N]] و[[پیوند نوع P|نوع P]] می‌باشد.

ترانزیستورهای جدید به دو دسته کلی تقسیم می‌شوند: [[ترانزیستورهای اتصال دوقطبی]] (BJT) و [[ترانزیستورهای اثر میدانی]] (FET). اعمال جریان در BJTها و ولتاژ در FETها بین ورودی و ترمینال مشترک، میزان رسانایی بین خروجی و ترمینال مشترک را افزایش می‌دهد، از اینرو سبب کنترل جریان بین آنها می‌شود. مشخصات ترانزیستورها به نوع آن بستگی دارد.

در مدارهای آنالوگ، ترانزیستورها در تقویت کننده‌ها استفاده می‌شوند، (تقویت کننده‌های [[جریان مستقیم]]، تقویت کننده‌های صدا، تقویت کننده‌های امواج رادیویی) و [[منابع تغذیه]] تنظیم شده خطی. همچنین از ترانزیستورها در مدارات دیجیتال بعنوان یک سوئیچ الکترونیکی استفاده می‌شود، اما به ندرت به صورت یک قطعه جدا، بلکه به صورت بهم پیوسته در مدارات مجتمع یکپارچه بکار می‌روند. مداراهای دیجیتال شامل [[گیت‌های منطقی]]، [[حافظه با دسترسی تصادفی]] (RAM)، [[میکروپروسسورها|ریزپردازنده ها]] و [[پردازنده‌های سیگنال دیجیتال|پردازشگرهای سیگنال دیجیتال]] (DSPs) هستند.

ترانزیستور می‌تواند به عنوان کلید نیز کار کند. ترانزیستور سه پایه دارد : بیس ، کلکتور و امیتر.

== ساختمان ترانزیستور ==
BJT از اتصال سه لایه بلور [[نیمه هادی]] تشکیل می‌شود. لایه وسطی بیس (base)، و دو لایه جانبی، یکی [[امیتر]] {{به انگلیسی|emitter}} و دیگری [[کلکتور]] {{به انگلیسی|collector}} نام دارد. نوع بلور [[بیس]]، با نوع بلورهای امیتر و کلکتور متفاوت است. معمولاً میزان ناخالصی در امیتر بیشتر از دو لایه دیگر وهمچنین عرض لایه بیس کمتر و عرض لایه کلکتور بیشتر از لایه های دیگر است.&lt;ref&gt;[کتاب:مبانی الکترونیک، نویسنده: دکتر سید علی میر عشقی، انتشارات:نشر شیخ بهایی، صفحه:۱۰۸]&lt;/ref&gt;

دریک ترانزیستور دوقطبی، لایه امیتر یا گسیلنده بیشترین مقدار ناخالصی را دارد. که الکترونها از امیتر به سوی لایه کلکتور که ناخالصی کمتری دارد، گسیل داده می شود.&lt;ref&gt;[کتاب:semiconductor deviceنویسنده: s.m sze]&lt;/ref&gt;

== اهمیت ==
ترانزیستور از سوی بسیاری بعنوان یکی از بزرگترین اختراعات در تاریخ نوین مطرح شده‌است، در رتبه بندی از لحاظ اهمیت در کنار ماشین چاپ، خودرو و ارتباطات الکترونیکی و الکتریکی قرار دارد. ترانزیستور عنصر فعال کلیدی در الکترونیک مدرن است. اهمیت ترانزیستور در جامعه امروز متکی به قابلیت آن برای [[تولید انبوه]] که از یک فرایند (ساخت) کاملاً اتوماتیک که قیمت تمام شده هر ترانزیستور در آن بسیار ناچیز است استفاده می‌کند. اگرچه میلیون‌ها ترانزیستور هنوز تکی (به صورت جداگانه) استفاده می‌شوند ولی اکثریت آنها به صورت [[مدار مجتمع]] (اغلب به صورت مختصر IC و همچنین میکرو چیپ یا به صورت ساده چیپ نامیده می‌شوند) همراه با دیودها، مقاومت‌ها، خازن‌ها و دیگر قطعات الکترونیکی برای ساخت یک مدار کامل الکترونیک ساخته می‌شوند. یک [[گیت منطقی]] حاوی حدود بیست ترانزیستور است در مقابل یک ریزپردازنده پیشرفته سال ۲۰۰۶ که می‌تواند از بیش از ۷/۱ میلیون ترانزیستور استفاده کند (ماسفت‌ها)[۱].

قیمت کم، [[انعطاف‌پذیری]] و اطمینان از ترانزیستور یک قطعه همه کاره برای وظایف غیر مکانیکی مثل محاسبه دیجیتال ساخته‌است. مدارات ترانزیستوری به خوبی جایگزین دستگاه‌های کنترل ادوات و ماشین‌ها شده‌اند. استفاده از یک میکروکنترلر استاندارد و نوشتن یک [[برنامه رایانه‌ای]] که عمل کنترل را انجام می‌دهد اغلب ارزان تر و مؤثرتر از طراحی مکانیکی معادل آن می‌باشد.

بعلت قیمت کم ترانزیستورها و از اینرو رایانه‌ها گرایشی برای دیجیتال کردن اطلاعات وجود دارد. با رایانه‌های دیجیتالی که توانایی جستجوی سریع، دسته بندی و [[پردازش اطلاعات]] دیجیتال را ارائه می‌کنند، تلاش بیشتری برای دیجیتال کردن اطلاعات شده‌است. در نتیجه امروزه داده‌های رسانه‌ای بیشتری به دیجیتال تبدیل می‌شوند، در پایان توسط رایانه تبدیل شده و به صورت آنالوگ در اختیار قرار می‌گیرد. تلویزیون، رادیو و روزنامه‌ها چیزهایی هستند که تحت تاثیر این [[انقلاب دیجیتال]] واقع شده‌اند.

== مزایای ترانزیستورها بر لامپ‌های خلاء ==
قبل از گسترش ترانزیستورها، [[لامپ خلاء|لامپ‌های خلاء]] (که در [[بریتانیا]] به آنها لامپ ترمیونیک یا فقط لامپ هم می‌گویند) قطعات فعال اصلی تجهیزات الکترونیک بودند. مزایای کلیدی که به ترانزیستورها اجازه جایگزینی با [[لامپ‌های خلاء]] سابق در بیشتر کاربردها را داد در زیر آمده‌است:
* اندازه کوچک تر (با وجود ادامه کوچک سازی لامپ‌های خلاء)
* تولید کاملاً اتوماتیک
* هزینه کمتر (در حجم تولید)
* امکان ولتاژ کاری پایین تر (اما لامپ‌های خلاء در ولتاژهای بالاتر می‌توانند کار کنند)
* نداشتن دوره گرم شدن (بیشتر لامپ‌های خلاء به ۱۰ تا ۶۰ ثانیه زمان برای عملکرد صحیح نیاز دارند)
* تلفات توان کمتر (نداشتن توان گرمایی، ولتاژ اشباع خیلی پایین)
* [[قابلیت اطمینان]] بالاتر و سختی فیزیکی بیشتر(اگرچه لامپ‌های خلاء از نظر الکتریکی مقاوم ترند. همچنین [[لامپ خلاء]] در برابر پالس‌های الکترومغناطیسی هسته‌ای (NEMP) و [[تخلیه الکترواستاتیکی]] (ESD) مقاوم ترند.
* عمر خیلی بیشتر (قطب منفی لامپ خلاء سرانجام ازبین می‌رود و خلاء آن می‌تواند آلوده بشود)
* فراهم آوردن دستگاه‌های مکمل (امکان ساختن مدارات مکمل متقارن: لامپ خلاء قطبی معادل نوع مثبت BJTها و نوع مثبت FETها در دسترس نیست)
* قابلیت کنترل جریان بالا (ترانزیستورهای قدرت بریای کنترل صدها آمپر در دسترسند، لامپ‌های خلاء برای کنترل حتی یک آمپر بسیار بزرگ و هزینه برند)
* [[میکروفونیک]] بسیار کمتر (لرزش می‌تواند با خصوصیات لامپ خلاء تلفیق شود، به هر حال این ممکن است در صدای تقویت کننده‌های گیتار شرکت کند).

== تاریخچه ==
[[پرونده:Transistor on portuguese pavement.jpg|بندانگشتی|نماد ترانزیستوردر یک پیاده رودر دانشگاه آویرو ، کشور پرتغال]]
اولین حق [[ثبت اختراع]] ترانزیستور اثر میدان در سال ۱۹۲۸ در آلمان توسط فیزیک دانی به نام [[ژولیوس ادگار لیلینفلد]] ثبت شد، اما او هیچ مقاله‌ای در باره قطعه‌اش چاپ نکرد و این سه ثبت اختراع از طرف صنعت نادیده گرفته شد. در سال ۱۹۳۴ فیزیکدان آلمانی [[اسکار هایل|دکتر اسکار هایل]] ترانزیستور اثر میدان دیگری را به ثبت رساند. هیچ مدرک مستقیمی وجود ندارد که این قطعه ساخته شده‌است، اما بعداً کارهایی در دهه ۱۹۹۰ نشان داد که یکی از طرح‌های [[ژولیوس ادگار لیلینفلد|لیلینفلد]] کار کرده و گین قابل توجه‌ای داده‌است. اوراق قانونی از آزمایشگاه‌های ثبت اختراع بل نشان می‌دهد که [[ویلیام شاکلی]] و [[جرالد پیرسن]] یک نسخه قابل استفاده از اختراع لیلینفلد ساخته‌اند، در حالی که آنها هیچگاه این را در تحقیقات و مقالات خود ذکر نکردند.

در ۲۳ دسامبر ۱۹۴۷، [[ویلیام شاکلی]]، [[جان باردین]] و [[والتر هاوسر براتین|والتر براتین]] موفق به ساخت اولین [[ترانزیستور اتصال نقطه‌ای]] در [[آزمایشگاه‌های بل]] شدند. این کار با تلاش‌های زمان جنگ برای تولید دیودهای مخلوط کننده ژرمانیم خالص «کریستال» ادامه یافت، این دیودها در واحدهای رادار بعنوان عنصر میکسر فرکانس در گیرنده‌های میکروموج استفاده می‌شد. یک پروژه موازی دیودهای ژرمانیم در [[دانشگاه پردو]] موفق شد کریستال‌های نیمه هادی ژرمانیم را با کیفیت خوب که در [[آزمایشگاه‌های بل]] استفاده می‌شد را تولید کند. سرعت سوئیچ تکنولوژی لامپی اولیه برای این کار کافی نبود، همین تیم بل را سوق داد تا از دیودهای حالت جامد به جای آن استفاده کنند. آنها با دانشی که در دست داشتند شروع به طراحی سه قطبی نیمه هادی کردند، اما دریافتند که کار ساده‌ای نیست. [[جان باردین]] سرانجام یک [[شاخه جدید]] فیزیک سطحی را برای محاسبه رفتار عجیبی که دیده بودند ایجاد کرد و سرانجام براتین و باردین موفق به ساخت یک قطعه کاری شدند.

آزمایشگاه‌های تلفن بل به یک اسم کلی برای اختراع جدید نیاز داشتند: «سه قطبی نیمه هادی»، «سه قطبی جامد»، «سه قطبی اجزاء سطحی»، «سه قطبی کریستال» و «لاتاتورن» که همه مطرح شده بودند، اما «ترانزیستور» که توسط [[جان رابینسون پیرس]] ابداع شده بود، برنده یک [[قرعه کشی]] داخلی شد. اساس و بنیاد این اسم در یاداشت فنی بعدی شرکت رای گیری شد:

ترانزیستور، این یک ترکیب مختصر از کلمات «ترانسکانداکتانس» یا «انتقال» و «مقاومت متغیر» است. این قطعه منطقاً متعلق به خانواده مقاومت متغیر می‌باشد و یک امپدانس انتقال یا گین دارد بنابراین این اسم یک ترکیب توصیفی است. -آزمایشگاه‌های تلفن بل- یاداشت فنی(۲۸ می۱۹۴۸)

در آن زمان تصور می‌شد که این قطعه مثل دو لامپ خلاء است. لامپ‌های خلاء هدایت انتقالی دارند بنابراین ترانزیستور مقاومت انتقالی دارد. و این اسم می‌بایست متناسب با نام دیگر قطعات مثل وریستور، ترمیستور باشد. و نام ترانزیستور پیشنهاد شد.

[[بل]] فوراً [[ترانزیستور تک اتصالی]] را جزء تولیدات انحصاری شرکت وسترن الکتریک، شهر [[آلنتون]] در ایالت [[پنسیلوانیا]] قرار داد. نخستین ترانزیستورهای گیرنده‌های رادیو AM در معرض نمایش قرار گرفتند، اما در واقع فقط در سطح آزمایشگاهی بودند. به هر حال در سال ۱۹۵۰ [[ویلیام شاکلی|شاکلی]] یک نوع کاملاً متفاوت ترانزیستور را ارائه داد که به ترانزیستور اتصال دوقطبی معروف شد. اگرچه اصول کاری این قطعه با ترانزیستور تک اتصالی کاملاً فرق می‌کند، قطعه‌ای است که امروزه به عنوان ترانزیستور شناخته می‌شود. پروانه تولید این قطعه نیز به تعدادی از شرکت‌های الکترونیک شامل [[تگزاس اینسترومنتس]] که تعداد محدودی رادیو ترانزیستوری بعنوان ابزار فروش تولید می‌کرد داده شد. ترانزیستورهای اولیه از نظر شیمیایی ناپایدار بودند و فقط برای کاربردهای فرکانس و توان پایین مناسب بودند، اما همینکه طراحی ترانزیستور توسعه یافت این مشکلات نیز کم کم رفع شدند.

هنگامیکه [[ماسارو ایبوکا]]، مؤسس شرکت ژاپنی سونی از آمریکا دیدن می‌کرد آزمایشگاه‌های بل ارائه مجوز ساخت شامل ریز دستورهایی مبنی بر چگونگی ساخت ترانزیستور را اعلام کرده بودند. ایبوکا مجوز خرید ۵۰۰۰۰ دلاری پروانه تولید را از وزیر دارایی ژاپن گرفت و در سال ۱۹۵۵ رادیوی جیبی خود را تحت مارک سونی معرفی کرد. بعد از دو دهه ترانزیستورها به تدریج جای لامپ‌های خلاء را در بسیاری از کاربردها گرفتند و بعدها امکان تولید دستگاه‌های جدیدی از قبیل [مدارات مجتمع] و [[رایانه‌های شخصی]] را فراهم آوردند.

از [[ویلیام شاکلی]]، [[جان باردین]] و [[والتر هاوسر براتین]] بخاطر تحقیقاتشان در مورد نیمه هادی‌ها و کشف اثر ترانزیستور با [[جایزه نوبل فیزیک]] قدردانی شد.

== کاربرد ==
ترانزیستور دارای ۳ ناحیه کاری می‌باشد:
# ناحیه قطع
# ناحیه فعال(کاری یا خطی)
# ناحیه اشباع

ناحیه قطع حالتی است که ترانزیستور در ان ناحیه فعالیت خاصی انجام نمی‌دهد. اگر ولتاژ بیس را افزایش دهیم ترانزیستور از حالت قطع بیرون امده و به ناحیه فعال وارد می‌شود در حالت فعال ترانزیستور مثل یک عنصر تقریباً خطی عمل می‌کند اگر ولتاژ بیس را همچنان افزایش دهیم به ناحیه‌ای می‌رسیم که با افزایش جریان ورودی در بیس دیگر شاهد افزایش جریان بین کلکتور و امیتر نخواهیم بود به این حالت می‌گویند حالت اشباع و اگر جریان ورودی به بیس زیاد تر شود امکان سوختن ترانزیستور وجود دارد.
ترانزیستور هم در مدارات [[سیگنال آنالوگ|الکترونیک آنالوگ]] و هم در مدارات الکترونیک [[دیجیتال]] کاربردهای بسیار وسیعی دارد. در مدارات آنالوگ ترانزیستور در حالت فعال کار می‌کند و می‌توان از آن به عنوان [[تقویت کننده]] یا [[تنظیم کننده ولتاژ]] ([[رگولاتور]]) و... استفاده کرد. و در مدارات دیجیتال ترانزیستور در دو ناحیه قطع و اشباع فعالیت می‌کند که می‌توان از این حالت ترانزیستور در پیاده سازی [[مدار منطقی]]، [[حافظه (رایانه)|حافظه]]، [[سوئیچ کردن]] و... استفاده کرد. به جرات می‌توان گفت که ترانزیستور قلب تپنده الکترونیک است.

== عملکرد ==
ترانزیستور از دیدگاه مداری یک عنصر سه‌پایه می‌باشد که با اعمال یک [[سیگنال]] به یکی از پایه‌های آن میزان [[جریان الکتریکی|جریان]] عبور کننده از دو پایه دیگر آن را می‌توان تنظیم کرد. برای عملکرد صحیح ترانزیستور در مدار باید توسط [[المان|المان‌های]] دیگر مانند [[مقاومت (برق)|مقاومتها]] و... جریان‌ها و ولتاژهای لازم را برای آن فراهم کرد و یا اصطلاحاً آن را [[بایاس]] کرد.

== انواع ==
دو دسته مهم از ترانزیستورها [[ترانزیستور دوقطبی پیوندی]] (BJT) (Bipolar Junction Transistors) و [[ترانزیستور اثر میدان]] (FET) (Field Effect Transistors) هستند. ترانزیستورهای اثر میدان نیز خود به دو دستهٔ [[ترانزیستور پیوند اثر میدانی]] (JFET) و [[ماسفت|ماسفتها]] (Metal Oxide SemiConductor Field Effect Transistor) تقسیم می‌شوند.

=== ترانزیستور دوقطبی پیوندی ===
{{اصلی|ترانزیستور دوقطبی پیوندی}}
در ترانزیستور دو قطبی پیوندی با اعمال یک [[جریان]] به پایه [[بیس]] جریان عبوری از دو پایه [[کلکتور]] و [[امیتر]] کنترل می‌شود. ترانزیستورهای دوقطبی پیوندی در دونوع npn و pnp ساخته می‌شوند. بسته به حالت بایاس این ترانزیستورها ممکن است در ناحیه قطع، فعال و یا اشباع کار کنند.
سرعت بالای این ترانزیستورها و بعضی قابلیت‌های دیگر باعث شده که هنوز هم از آنها در بعضی مدارات خاص استفاده شود. '''
امروزه بجای استفاده از مقاومت و خازن و... در مدارات مجتمع تماماً از ترانزیستور استفاده می‌کنند.

=== ترانزیستور پیوند اثر میدانی (JFET) ===
در ترانزیستورهای [[پیوند اثر میدانی]] (JFET) در اثر میدان، با اعمال یک [[ولتاژ]] به پایه [[دروازه (ترانزیستورFET)|گیت]] میزان [[جریان]] عبوری از دو پایه [[سورس]] و [[درین]] کنترل می‌شود. ترانزیستور اثر میدانی به دو نوع تقسیم می‌شود: نوع n یا N-Type و نوع p یا P-Type. از دیدگاهی دیگر این ترانزیستورها در دو نوع [[افزایشی]] و [[تخلیه‌ای]] ساخته می‌شوند. نواحی کار این ترانزیستورها شامل «فعال» و «اشباع» و «ترایود» است
این ترانزیستورها تقریباً هیچ استفاده‌ای ندارند چون جریان دهی آنها محدود است و به سختی مجتمع می‌شوند.

==== انواع ترانزیستور پیوندی ====

pnp

شامل سه لایه نیم هادی که دو لایه کناری از نوع p و لایه میانی از نوع n است و مزیت اصلی آن در تشریح عملکرد ترانزیستور این است که جهت جاری شدن حفره‌ها با جهت جریان یکی است.

npn

شامل سه لایه نیم هادی که دو لایه کناری از نوع n و لایه میانی از نوع p است. پس از درک ایده‌های اساسی برای قطعهٔ pnp می‌توان به سادگی آنها را به ترانزیستور پرکاربردتر npn مربوط ساخت.

==== ساختمان ترانزیستور پیوندی ====
ترانزیستور دارای دو پیوندگاه‌است. یکی بین امیتر و بیس و دیگری بین بیس و کلکتور. به همین دلیل ترانزیستور شبیه دو دیود است. دیود سمت چپ را دیود بیس _ امیتر یا صرفاً دیود امیتر و دیود سمت راست را دیود کلکتور _ بیس یا دیود کلکتور می‌نامیم. میزان ناخالصی ناحیه وسط به مراتب کمتر از دو ناحیه جانبی است. این کاهش ناخالصی باعث کم شدن هدایت و بالعکس باعث زیاد شدن مقاومت این ناحیه می‌گردد.

امیتر که به شدت آلائیده شده، نقش گسیل و یا تزریق الکترون به درون بیس را به عهده دارد. بیس بسیار نازک ساخته شده و آلایش آن ضعیف است و لذا بیشتر الکترونهای تزریق شده از امیتر را به کلکتور عبور می‌دهد. میزان آلایش کلکتور کمتر از میزان آلایش شدید امیتر و بیشتر از آلایش ضعیف بیس است و کلکتور الکترونها را از بیس جمع‌آوری می‌کند.

[[پرونده:Replica-of-first-transistor.jpg|بندانگشتی|340px|بازسازی اولین ترانزیستور جهان]]
==== طرز کار ترانزیستور پیوندی ====

طرز کار ترانزیستور را با استفاده از نوع npn مورد بررسی قرار می‌دهیم. طرز کار pnp هم دقیقاً مشابه npn خواهد بود، به شرط اینکه الکترونها و حفره‌ها با یکدیگر عوض شوند. در نوع npn به علت تغذیه مستقیم دیود امیتر ناحیه تهی کم عرض می‌شود، در نتیجه حاملهای اکثریت یعنی الکترونها از ماده n به ماده p هجوم می‌آورند. حال اگر دیود بیس _ کلکتور را به حالت معکوس تغذیه نماییم، دیود کلکتور به علت بایاس معکوس عریض‌تر می‌شود.

الکترونهای جاری شده به ناحیه p در دو جهت جاری می‌شوند، بخشی از آنها از پیوندگاه کلکتور عبور کرده، به ناحیه کلکتور می‌رسند و تعدادی از آنها با حفره‌های بیس بازترکیب شده و به عنوان الکترونهای ظرفیت به سوی پایه خارجی بیس روانه می‌شوند، این مؤلفه بسیار کوچک است.

== شیوهٔ اتصال ترانزیستورها ==

=== [[اتصال بیس مشترک]] ===
در این اتصال پایه بیس بین هر دو بخش ورودی و خروجی مدار مشترک است. جهت های انتخابی برای جریان شاخه‌ها جهت قراردادی جریان در همان جهت حفره‌ها می‌شود.

=== [[اتصال امیتر مشترک]] ===
مدار امیتر مشترک بیشتر از سایر روشها در [[مدارهای الکترونیکی]] کاربرد دارد و مداری است که در آن امیتر بین بیس و کلکتور مشترک است. این مدار دارای امپدانس ورودی کم بوده، ولی امپدانس خروجی مدار بالا می‌باشد.

=== [[اتصال کلکتور مشترک]] ===
اتصال کلکتور مشترک برای تطبیق امپدانس در مدار بکار می‌رود، زیرا برعکس حالت قبلی دارای امپدانس ورودی زیاد و امپدانس خروجی پائین است. اتصال کلکتور مشترک غالباً به همراه مقاومتی بین امیتر و زمین به نام مقاومت بار بسته می‌شود.

=== ترانزیستور اثر میدان FET ===
{{اصلی|ماسفت}}
این ترانزیستورها نیز مانند Jfetها عمل می‌کنند با این تفاوت که [[جریان]] ورودی [[گیت]] آنها صفر است. همچنین رابطه جریان با ولتاژ نیز متفاوت است.

این ترانزیستورها دارای دو نوع PMOS و NMOS هستند که فناوری استفاده از دو نوع آن در یک مدار تکنولوژی CMOS نام دارد.

این ترانزیستورها امروزه بسیار کاربرد دارند زیرا به راحتی مجتمع می‌شوند و فضای کمتری اشغال می‌کنند. همچنین مصرف توان بسیار ناچیزی دارند.

به تکنولوژی‌هایی که از دو نوع ترانزیستورهای دوقطبی و Mosfet در آن واحد استفاده می‌کنند Bicmos می‌گویند.

البته نقطه کار این ترانزیستورها نسبت به دما حساس است و تغییر می‌کند. بنابراین بیشتر در سوئیچینگ بکار می‌روند.

==== ساختار و طرز کار [[ترانزیستور اثر میدانی]] - فت ====
{{اصلی|ترانزیستور اثر میدانی}}

همانگونه که از نام این المان مشخص است، پایه کنترلی آن جریانی مصرف نمی‌کند و تنها با اعمال ولتاژ و ایجاد میدان درون نیمه هادی، جریان عبوری از FET کنترل می‌شود. به همین دلیل ورودی این مدار هیچ گونه اثر بارگذاری بر روی طبقات تقویت قبلی نمی‌گذارد و امپدانس بسیار بالایی دارد.

فت دارای سه پایه با نام‌های [[درین]] D، [[سورس]] S و [[گیت]] G است که پایه گیت، جریان عبوری از درین به سورس را کنترل می‌نماید. فت‌ها دارای دو نوع N کانال و P کانال هستند. در فت نوع N کانال زمانی که گیت نسبت به سورس مثبت باشد جریان از درین به سورس عبور می‌کند. FETها معمولاً بسیار حساس بوده و حتی با [[الکتریسیته ساکن]] بدن نیز تحریک می‌گردند. به همین دلیل نسبت به نویز بسیار حساس هستند.

نوع دیگر ترانزیستورهای اثر می‌دانی MOSFETها هستند (ترانزیستور اثر می‌دانی اکسید فلزی نیمه هادی - Metal-Oxide Semiconductor Field Efect Transistor) یکی از اساسی‌ترین مزیت‌های ماسفت‌ها نویز کمتر آنها در مدار است.

فت‌ها در ساخت فرستنده باند [[اف ام]] رادیو نیز کاربرد فراوانی دارند. برای تست کردن فت کانال N با مالتی متر، نخست پایه گیت را پیدا می‌کنیم. یعنی پایه‌ای که نسبت به دو پایه دیگر در یک جهت مقداری رسانایی دارد و در جهت دیگر مقاومت آن [[بی نهایت]] است. معمولاً مقاومت بین پایه درین و گیت از مقاومت پایه درین و سورس بیشتر است که از این طریق می‌توان پایه درین را از سورس تشخیص داد.

=== نحوه سوختن ترانزیستورها ===
ترانزیستورها فارغ از نحوه اتصال و نحوه ورود شوک به مدار آن به دو صورت کلی میسوزند:

الف) حالت سوختن اتصال کوتاه امیتر به کلکتور یا حالت Junction

ب) حالت سوختن قطع ارتباط مسیر امیتر به کلکتور یا حالت Cut off Circuite

حالت سوختن junction: در این حالت مسیر امیتر به کلکتور بصورت یکسره برقرار میگردد که این حالت ترانزیستور با قطع ورودی تریگر روی پایه base یا gain همچنان برقرار است. در واقع در این حالت مثل آن میماند که سوئیچ بصورت یکسره و تا زمان وجود ولتاژ روی پایه امیتر همچنان برقرار باشد.

حالت سوختن Cut off Circuite: در این حالت ارتباط امیتر به کلکتور بصورت دائمی قطع میگردد. یعنی حتی با تحریک base یا gain ترانزیستور، دیگر هیچ اثر خروجی ولتاژ روی پایه کلکتور ترانزیستور وجود ندارد. بطور کلی در این حالت، ارتباط پایه امیتر به کلکتور تحت هیچ شرایطی برقرار نمی‌گردد.

سوختن ترانزیستور میتواند دلایل زیادی داشته باشد. از جمله این دلایل میتوان به اعمال ولتاژ بالای خارج از محدوده ولتاژ ترانزیستور به آن اشاره کرد که این ولتاژ میتواند از طریق پایه Emitter به ترانزیستور منتقل شده و یا در مدارات مکانیکی اعمال بار سلفی سیم پیچ مصرف کننده و در زمان Peak Off آن به پایه کلکتور اشاره کرد که جلوگیری از هرکدام از آنها روشهای مربوط به خود را دارد.

یکی دیگر از دلایل آن میتواند قراردادن مصرف کننده با جریان بیش از اندازه قدرت سوئیچ ترانزیستور باشد که منجر به گرم شدن، داغ شدن و نهایتا سوختن ترانزیستور میگردد.

همچنین قطعات نیمه هادی که در نقش سویچینگ هستند و اتصال کوتاه می شوند به دلیل وجود جریان های ضربه ها یا ولتاژ بالاست(بهترین وقتی رخ میدهد که ولتاژ ضربه ای ، متغیر با زمان فرکانس بالا و ... باشد)

همچنین از دلایل سوختن قطعات نیمه هادی که در نقش سویچینگ هستند و اتصال باز می شوند به دلیل وجود جریان های dc ضربه ای میباشد.

این دو دلیل هم بابت عدم ایده آل بودن دیفیوژن قطعات در هنگام ساخت قطعه است. یعنی وقتی که قطعه p روی n قرار میگیرد به جای اینکه سطوح صاف و مثلا مثل مستطیل باشند، لبه های تند و تیز و یا در جاهایی یکنواختی وجود دارد که لبه های تیز باعت حالت اول و لبه های صاف ایجاد حالت دوم می کند.

== جستارهای وابسته ==
* [[جدول زمانی اختراع‌ها در ایالات متحده (۱۹۴۶–۱۹۹۱)|اختراع‌ها در ایالات متحده (۱۹۴۶–۱۹۹۱)]]
* [[ترانزیستور ۲ان۳۹۰۴]]
* [[ترانزیستور ۲ان۳۹۰۶]]
* [[ترانزیستور بی سی ۵۴۸]]
* [[۲ان۲۲۲۲]]

== پیوند به بیرون ==
{{ویکی‌انبار-رده|Transistors}}
* {{یادکرد وب| نشانی = http://www.senmerv.com/archives/000084.php| عنوان = ترانزیستور چگونه کار می‌کند| تاریخ بازدید = ۳۰ مرداد ۱۳۹۰| ناشر = وبگاه سیمرغ| زبان = فارسی}}&lt;ref&gt;حافظی مطلق، ناصر. "الکترونیک کاربردی، جلد نحست: آزمایشگاه الکترونیک1". نگاران سبز، مشهد: 1391. شابک: 978-600-90536-5-0&lt;/ref&gt;

== منابع ==
{{پانویس}}
* {{یادکرد-ویکی|پیوند=http://en.wikipedia.org/wiki/Transistor|عنوان =Transistor|بازیابی = ۲ می۲۰۱۱}}

{{پایان چپ‌چین}}
{{قطعات الکترونیکی}}
{{ماشین‌ها}}
{{تقویت‌کننده‌های ترانزیستوری}}

[[رده:اختراعات آمریکایی]]
[[رده:ادوات نیمه هادی]]
[[رده:ترانزیستورها]]
[[رده:دستگاه‌های نیمه‌رسانا]]
[[رده:معرفی‌شده‌های ۱۹۴۷ (میلادی)]]</text>
      <sha1>erf4fyq7efzhccgh7elwrd9ellveagv</sha1>
    </revision>
  </page>
  