<page>
    <title>شاهنامه</title>
    <ns>0</ns>
    <id>5508</id>
    <revision>
      <id>18016332</id>
      <parentid>17696637</parentid>
      <timestamp>2016-08-31T08:30:29Z</timestamp>
      <contributor>
        <username>Meaningness</username>
        <id>272794</id>
      </contributor>
      <minor />
      <comment>/* پیوند به بیرون */ ابرابزار، اصلاح املا</comment>
      <model>wikitext</model>
      <format>text/x-wiki</format>
      <text xml:space="preserve">{{دیگر کاربردها}}
{{عنوان مورب}}
{{جعبه اطلاعات شاهنامه}}
'''''شاهنامه''''' اثر [[فردوسی|حکیم ابوالقاسم فردوسی توسی]]، [[حماسه]]‌ای منظوم در [[بحر]] [[متقارب مثمن محذوف]] و دربرگیرندهٔ نزدیک به ۶۰٬۰۰۰ بیت و یکی از بزرگ‌ترین و برجسته‌ترین سروده‌های حماسه‌ای جهان است که سرایش و ویرایش آن گنجینه، دست‌آورد دست کم سی سال رنج و تلاش خستگی‌ناپذیر این سخن‌سرای بزرگ ایرانی است. درون‌مایهٔ این شاهکار ادبی، اسطوره‌ها، افسانه‌ها و [[تاریخ ایران]] از آغاز تا [[حمله اعراب به ایران]] در سدهٔ هفتم است که در چهار دودمان پادشاهی [[پیشدادیان]]، [[کیانیان]]، [[اشکانیان]] و [[ساسانیان]] گنجانده می‌شوند و به سه بخش اسطوره‌ای (از روزگار [[کیومرث]] تا پادشاهی [[فریدون]])، پهلوانی (از خیزش [[کاوه آهنگر]] تا مرگ [[رستم]]) و تاریخی (از پادشاهی [[بهمن پسر اسفندیار|بهمن]] و پیدایش [[اسکندر]] تا گشایش ایران به دست اعراب) بخش‌بندی می‌شود.

هنگامی که زبان دانش و ادبیات در ایران [[زبان عربی]] بود، فردوسی با سرودن شاهنامه با ویژگی‌های هدف‌مندی که داشت [[زبان پارسی]] را زنده و پایدار کرد. یکی از بن‌مایه‌های مهمی که فردوسی برای سرودن شاهنامه از آن استفاده کرد، [[شاهنامه ابومنصوری|شاهنامهٔ ابومنصوری]] بود. شاهنامه نفوذ بسیاری در جهت‌گیری فرهنگ فارسی و نیز بازتاب‌های شکوه‌مندی در [[فهرست ادبیات جهان|ادبیات جهان]] داشته‌است و شاعران بزرگی مانند [[یوهان ولفگانگ گوته|گوته]] و [[ویکتور هوگو]] از آن به نیکی یاد کرده‌اند.

شاهنامه بزرگ‌ترین کتاب به زبان پارسی است که در همه جای جهان مورد توجه قرار گرفته و به همهٔ زبان‌های زندهٔ جهان بازگردانی شده‌است. نخستین بار در ۶۰۱ خورشیدی [[بنداری اصفهانی]] شاهنامه را به زبان عربی بازگردانی کرد و پس از آن بازگردانی‌های دیگری از شاهنامه (از جمله بازگردانی [[ژول مل]] به [[زبان فرانسوی|فرانسوی]]) انجام گرفت.

یکی از تاریخ‌دانان و [[مصر]]شناسان گفته‌است که زبان [[قبطی]] و ادبیات کهن مصر در یورش عرب‌ها به این سرزمین از بین رفت و به فراموشی سپرده شد و امروزه زبان رسمی کشور مصر، عربی است، چون مصریان کسی مانند فردوسی ایرانی را نداشتند. مصر با یورش اعراب تمدن، تاریخ، فرهنگ و زبانش را از دست داد، ما نمی‌توانیم دربارهٔ فرهنگ مصریان گفتگو کنیم چون امروزه کسانی با آن فرهنگ در آن‌جا حضور ندارند. فردوسی فرهنگ، زبان و تاریخ حماسه‌ای ایرانیان را با شاهنامه جاودانه کرد.{{تایید اعتبار}}

فردوسی هنگامی شاهنامه را سرود که زبان پارسی دچار آشفتگی بود و او از ماندگار شدن این آشفتگی و افزونی آن جلوگیری کرد. فردوسی در سرودن شاهنامه بیشتر از [[پارسی سره]] بهره برده و شمار [[واژگان عربی در شاهنامه]] ۸۶۵ واژه است.

۲ اسفندماه ۱۳۸۸ پایان هزارهٔ سرایش شاهنامه بود. جشن جهانی هزارهٔ شاهنامه با بودن نمایندگان ۱۹۲ کشور وابسته به [[یونسکو]] در [[پاریس]]، [[فرانسه]] در بنای این نهاد جهانی با همکاری [[بنیاد فردوسی]] برگزار شد. هم‌چنین آیین بزرگداشت هزارهٔ شاهنامه در کشورهای گوناگون به بهانهٔ ثبت آن در [[یونسکو]] از جمله [[برلین]]، [[آلمان]] برگزار شد.

== سرایش ==
[[پرونده:Majid Farahani, mixed media on plywood, diptyche, each 150x98 cm, overall 150x196 cm, 2013.jpg|بندانگشتی| تکه‌چسبانی با استفاده از کهن‌ترین نسخهٔ چاپ سنگی شاهنامه، محرم ۱۲۶۲ قمری/۱۸۴۵ میلادی.]]

[[فردوسی|حکیم ابوالقاسم فردوسی توسی]] (زادهٔ ۳۲۹–۴۱۱ هجری در دهکدهٔ [[پاژ]] در [[تابران توس]]&lt;ref&gt;{{یادکرد وب| نشانی = http://www.iranicaonline.org/articles/ferdowsi-index| عنوان = FERDOWSI, ABU'L-QĀSEM |تاریخ= ۶ بهمن ۱۳۹۰| تاریخ بازدید = ۲۵ شهریور ۱۳۹۴|ناشر= دانشنامه ایرانیکا| زبان = انگلیسی}}&lt;/ref&gt;) بزرگ‌ترین حماسه‌سرای تاریخ ایران و یکی از برجسته‌ترین شاعران جهان است.&lt;ref name="dehkhoda"&gt;{{پک|دهخدا|ف=فردوسی|رف=dehkhoda|زبان=fa}}&lt;/ref&gt;

فردوسی نخستین کسی نبود که به آفرینش رزم‌نامهٔ ملی ایران دست‌زد. [[مسعودی مروزی]] قسمتی از شاهنامه را به وزن [[موسیقی در دوران ساسانیان|ترانه‌های ساسانی]] ساخته‌بود که از آن تنها چند بیت از سرگذشت کیومرث باقی‌مانده‌است. پس از او، [[دقیقی|دقیقی توسی]] سرگذشت [[گشتاسب‌شاه|گشتاسپ]] و پیدایش [[زرتشت]] را به نظم آورد و چون به دست برده‌ای کشته‌شد، شاهنامهٔ او ناتمام ماند. فردوسی که پیش از مرگ دقیقی و حتی پیش از هنگامی که او به سرایش شاهنامه دست بزند، در اندیشهٔ سرایش شاهنامه بود، اثری در حدود پنجاه برابر کار دقیقی آفرید و زمانی که به داستان گشتاسپ رسید، هزار بیت دقیقی را در شاهنامهٔ خود آورد. آن‌گاه بزرگان زمان مانند ''حُیّی قتیبه'' و ''علی دیلم'' او را پشتیبانی کردند و او پس از سی سال در حدود «''پنج هشتاد بار از هجرت''» (سال چهارصد [[گاه‌شماری هجری قمری|هجری قمری]]) سرایش شاهنامه را به پایان رساند.
[[پرونده:The Battle between Bahram Chubina and Sava Shah LACMA M.2009.44.1 (1 of 9).jpg|بندانگشتی|چپ|بندانگشتی|نبرد [[بهرام چوبین]] با [[ساوه‌شاه]] در شاهنامهٔ فردوسی که در [[موزه هنر شهرستان لس آنجلس]] نگه‌داری می‌شود.]]

در درازنای زندگی فردوسی، [[مردمان ترک|ترکان]] [[غزنویان|غزنوی]]، [[سامانیان]] را برانداختند و به فرمانروایی رسیدند. [[سلطان محمود غزنوی]]، پادشاه غزنوی، به فردوسی وعده‌داد که در برابر هر دو بیتی که او بسراید، به او یک [[دینار|دینار طلا]] خواهد داد. اما هنگامی که فردوسی کتابش را به پادشاه تحویل داد، پادشاه به جای طلا، نقره به او پرداخت.

سرانجام، سرایش شاهنامه در روز «''اِرد''» یا ۲۵ اسفند ۳۸۸ خورشیدی (۱۶ مارس ۱۰۱۰ میلادی و ۲۱ رجب ۴۰۰ قمری، ۱± روز) به پایان رسید. فردوسی دربارهٔ پایان سرایش شاهنامه چنین می‌سراید:&lt;ref&gt;{{پک|فردوسی|۱۳۸۶|ک=شاهنامه|ص=۴۸۸}}&lt;/ref&gt;

{{شعر|نستعلیق}}
{{ب|سرآمد کنون قصهٔ یزدگرد|به ماه سپندارمذ روز ارد}}
{{ب|ز هجرت شده پنج هشتاد بار|به نام جهان داور کردگار}}
{{پایان شعر}}

=== ستایش سلطان محمود غزنوی ===
سرایش شاهنامه همگی در دورهٔ سامانیان بوده‌است، اما با برچینش سامانیان و روی کارآمدن غزنویان، فردوسی شاهنامه را به سلطان محمود پیشکش کرد.&lt;ref&gt;{{پک|نولدکه|۱۳۷۹|ک=حماسهٔ ملی ایران|ص=۸۲–۸۳}}&lt;/ref&gt; بی‌شک آرمان او از این کار گرفتن پاداش نبود، بلکه پشتیبانی سلطان محمود از شاهنامه بود؛ زیرا در آن روزگار تنها کتاب‌هایی از گردش روزگار بی‌آسیب می‌ماندند که در کتابخانه‌های وابسته به دربار فرمانروایان نگه‌داری می‌شدند؛ بنابراین، فردوسی بیت‌هایی دربارهٔ ستایش سلطان محمود سرود و در شاهنامه جای داد:&lt;ref&gt;{{یادکرد ژورنال | نام خانوادگی = شاپور شهبازی| نام = علیرضا| پیوند نویسنده = علیرضا شاپور شهبازی | نام خانوادگی۲ = | نام۲ = | نام خانوادگی۳ = | نام۳ = | عنوان = هدف فردوسی| ژورنال = حافظ | مکان = تهران | ناشر = | دوره = | شماره = ۲۷ | تاریخ = فروردین ۱۳۸۵ | صفحه = ۳۴–۳۷ | نام خانوادگی مترجم = بقایی| نام مترجم = مرجان| فرمت = PDF | doi = doi | تاریخ دسترسی = | پیوند = http://www.noormags.ir/view/fa/articlepage/178453/هدف-فردوسی| پیوند بایگانی = | تاریخ بایگانی = | پیوند مرده =}}&lt;/ref&gt;

{{شعر|نستعلیق}}
{{ب|تن شاه‌محمودآباد باد|سرش سبز بادا دلش شاد باد}}
{{ب|چنانش ستودم که اندر جهان|سخن ماند از آشکار و نهان}}
{{ب|مرا از بزرگان ستایش بُوَد|ستایش ورا در فزایش بُوَد}}
{{پایان شعر}}

== شمار بیت‌های شاهنامه ==
امروز نسخه‌های گوناگون شاهنامه؛ از دست‌نویس‌های بسیار نفیس و آراستهٔ آن گرفته تا رونویس‌های ساده‌تر، با تاریخچه‌های گاهی بسیار روشنی که دارند، برداشتی درخور، گسترده و فراگیرنده‌ای از چبود ساختار این کتاب به خوانندگان و پژوهش‌گران داده که نادانسته‌های آن در سنجش با آنچه که از شاهنامه می‌دانیم بسیار ناچیز است. از سوی دیگر، بزرگی و فر و شکوه جستار «فردوسی و شاهنامه» هیچ پرسشی را در بارهٔ این دو بی پاسخ نمی‌پذیرد.

در غیاب نسخه یا نسخه‌های نخستین شاهنامه؛ برای برخی از این‌گونه نادانسته‌ها و پرسش‌ها، شاید هرگز نتوان به پاسخ یگانه‌ای رسید. شمار بیت‌های آن شاهنامه که فردوسی با دست خود نوشته، شمار واژگان تازی که او در آن نسخه به کار برده، و یا تاریخ آن روز که آن سخن‌سرا آخرین نسخهٔ شاهکار خود را نگاشته از آن گونه‌اند. هیج کدام بنیادی نیستند ولی هرکدام جستاری برای شناخت بیشتر و بهتر شاهنامه‌اند و هم یادآور دشواری‌های آن روز. در یکی از روایت‌های مردمی شمار بیت‌های شاهنامه «چهل‌هزار» یاد شده‌است.&lt;ref&gt;{{پک|انجوی شیرازی|۱۳۶۹|ک=فردوسی‌نامه|جلد=۱|ص=۳۲}}&lt;/ref&gt; در حالی که به گواهی بیتی از متن شاهنامه&lt;ref group="یادداشت"&gt;بود بیت شش بار بیور هزار/ سخن‌های شایسته و غم‌گسار&lt;/ref&gt;&lt;ref&gt;{{پک|فردوسی|۱۳۸۶|ک=شاهنامه|ص=۲۵۹}}&lt;/ref&gt; و همین‌طور بن‌مایه‌های دیگر مانند بنداری،&lt;ref&gt;{{پک| بنداری|ک= الشاهنامه|سال= ۱۴۱۳|جلد=۲|ص=۲۷۶|زبان=}}&lt;/ref&gt; ریاحی،&lt;ref&gt;{{پک|ریاحی|۱۳۷۲|ک=سرچشمه‌های فردوسی‌شناسی|ص=۱۹۶}}&lt;/ref&gt; و علوی توسی&lt;ref&gt;{{پک|علوی توسی|۱۳۵۳|ک=معجم شاهنامه|ص=۲}}&lt;/ref&gt; از دیرباز زبانزد بوده‌است که شاهنامه ۶۰٬۰۰۰ بیت دارد. با وجود این سخن، یکی از کهن‌ترین دست‌نویس‌های کامل شاهنامه، شاهنامهٔ بریتانیا (۶۷۵ هجری) ۴۹٬۶۱۸ بیت دارد.&lt;ref&gt;{{پک|فردوسی|۱۳۸۴|ک=شاهنامه|ص=۱۰}}&lt;/ref&gt; و شاهنامهٔ ویرایشی خالقی مطلق نیز دارای ۴۹٬۵۳۰ بیت است.&lt;ref&gt;{{یادکرد ژورنال | نام خانوادگی = آیدنلو | نام = سجاد| عنوان = مردم کدام فردوسی و شاهنامه را می‌پسندیدند؟| ژورنال = پژوهش‌های زبان و ادب فارسی دانشکده ادبیات و علوم انسانی دانشگاه اصفهان| شماره = ۴|سال = | تاریخ = زمستان ۱۳۸۸|ص=۵۹–۷۸}}&lt;/ref&gt; هم‌چنین [[حمدالله مستوفی]] در نسخه‌هایی که در سدهٔ هشتم دیده، بیش از پنجاه‌هزار بیت نیافته‌است:&lt;ref&gt;{{پک|مستوفی|۱۳۸۰|ک=ظفرنامه|ص=شانزده}}&lt;/ref&gt;
{{شعر|نستعلیق}}
{{ب|در آن نسخه‌ها اندر این روزگار| کمابیش پنجاه دیدم شمار}}
{{پایان شعر}}
وی با این که مدعی است بر اساس گفتهٔ فردوسی، شاهنامهٔ فراهم‌آوردهٔ خویش را به شصت‌هزار بیت رسانده ولی در اصل بیش از حدود ۴۸٬۹۴۰ بیت نیاورده‌است.&lt;ref&gt;{{پک|فردوسی|۱۳۷۹|ک=شاهنامه|جلد=صفر|ص=۹۳}}&lt;/ref&gt;

== پیشینهٔ داستان‌های شاهنامه ==
[[پرونده:Qajar shahname 001.jpg|بندانگشتی|چپ|نقاشی [[قاجاریان|دورهٔ قاجار]] از شاهنامه]]
کاوش دربارهٔ بن‌مایهٔ شاهنامه اندکی دشوار است، زیرا از سویی گاه میان روایت‌های فردوسی و تاریخ‌نویسان در برخی جزئیات ناهماهنگی‌هایی دیده می‌شود و از سویی دیگر، بن‌مایگانی که فردوسی از آن‌ها بهره برده‌است، از میان رفته‌اند و میان شاهنامه و بن‌مایگان آن نمی‌توان سنجش درستی کرد. یکی از بن‌مایگان مهم شاهنامه، [[شاهنامه ابومنصوری|شاهنامهٔ ابومنصوری]] است که فردوسی چندی در جستجوی آن رنج برد و از روی آن، شاهنامه را سرود. فردوسی به جز شاهنامهٔ ابومنصوری از برخی داستان‌های جداگانهٔ دیگر که در آن روزگار نام‌آوری داشت، بهره جسته‌است. از این داستان‌ها می‌توان به رزم [[بیژن و گرازان]]، [[بیژن و منیژه]]، رزم رستم با [[اکوان دیو]]، داستان [[رستم و سهراب]] و برخی از رزم‌های رستم اشاره کرد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۰۴}}&lt;/ref&gt;

فردوسی بازگویندهٔ بخشی از سخنان خود را شخص پیر و سالخورده‌ای بیان می‌کند که به یقین یکی از کسانی بود که [[ابومنصور معمری]] برای نوشتن شاهنامهٔ ابومنصوری گماشته‌بود که آن شخص پیر [[ماخ پیر خراسانی|ماخ هروی]] بود که فردوسی او را با نام ''پیر خراسان '' شناسانده‌است. هم‌چنین [[ابومنصور ثعالبی]] که دربارهٔ انوشیروان از شاهنامهٔ ابومنصوری بهره می‌برد، عباراتی در کتاب ''[[غرر اخبار ملوک الفارس]]'' آورده‌است که مانند آن‌ها در شاهنامه نیز هست. برای نمونه، عبارت «''یا بنی انی قد اختر قد للملک علی سائرا بنائی لما تفرست فیک من الخیر''» از غرر اخبار ملوک الفارس به بیت زیر از شاهنامه در روزگار انوشیروان نزدیک است:&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۰۵}}&lt;/ref&gt;

{{شعر|نستعلیق}}
{{ب|خردمند شش بود ما را پسر|دل‌افروز و بخشنده و دادگر}}
{{ب|ترا برگزیدم که مهتر بدی|خردمند و زیبای افسر بدی&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۰۶}}&lt;/ref&gt;}}
{{پایان شعر}}

درون‌مایهٔ داستان‌های شاهنامه در روزگار [[هخامنشیان]] نیز در انجمن‌های ویژه بازگو می‌شده‌است. مهری از زمان ساسانیان هست که کیومرث را نشان می‌دهد که پاها و بدن پشمالو و چهره‌ای میان انسان و حیوان دارد و حیوانات در کنار او هستند.&lt;ref&gt;{{پک|جنیدی|۱۳۶۰|ک=نامهٔ پهلوانی|ص=۱۷۲}}&lt;/ref&gt;

== درون‌مایه و بخش‌بندی ==
شاهنامه رزم‌نامه‌ای گسترده و فراگیر و یکی از بزرگ‌ترین شاهکارهای ادبی جهان است که در برگیرندهٔ اسطوره‌ها، رخدادها و تاریخ ایران از آغاز تا [[حمله اعراب به ایران]] در سدهٔ هفتم است. در شاهنامه از پنجاه پادشاه (از جمله سه بانو) که بر این سرزمین فرمانروایی کرده‌اند یاد شده و درون‌مایهٔ آن تاریخی است. نخستین پادشاه شاهنامه، کیومرث است:

{{شعر|نستعلیق}}
{{ب|نخستین خدیوی که کشور گشود|سر پادشاهان کیومرث بود}}
{{پایان شعر}}

بازپسین پادشاه شاهنامه [[یزدگرد سوم]] است که در جنگ از اعراب شکست خورد. این پنجاه پادشاه و شماری از چهره‌های دیگر رخدادهای شگرف و قهرمانانه و گاهی دغل‌بازانه آفریدند.&lt;ref&gt;{{پک|نولدکه|۱۳۷۹|ک=حماسهٔ ملی ایران|ص=۱۲۴–۱۲۸}}&lt;/ref&gt;

شاهنامه داستان قهرمانان ایران باستان است و خواننده را به سده‌ها و هزاره‌های [[تاریخ ایران پیش از اسلام|ایران باستان]] بازمی‌گرداند. فردوسی در این‌باره چنین می‌سراید:

{{شعر|نستعلیق}}
{{ب|بناهای آباد گردد خراب|ز باران و از گردش آفتاب}}
{{ب|بنا کردم از نظم کاخی بلند|که از باد و باران نیابد گزند}}
{{ب|نمیرم از این پس که من زنده‌ام|که تخم سخن را پراکنده‌ام}}
{{پایان شعر}}

شاهنامه به سه بخش اساطیری؛ (از روزگار کیومرث تا پادشاهی فریدون)، پهلوانی؛ (از خیزش کاوهٔ آهنگر تا کشته شدن رستم و فرمانروایی بهمن پسر اسفندیار) و تاریخی؛ (از پادشاهی بهمن و پیدایش اسکندر تا گشودن ایران به دست اعراب) بخش‌بندی می‌شود.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۰۶–۲۱۴}}&lt;/ref&gt;

=== بخش اسطوره‌ای ===
[[پرونده:Jamshid Halved.jpg|بندانگشتی|ضحاک فرمان می‌دهد که جمشید را به دو نیم کنند.]]
[[پیشدادیان]] نخستین دودمان فرمانروا در شاهنامه است. واژهٔ «''پیشداد''» به‌معنی «''نخستین کسی که قانون آورده‌است''» است. [[کیومرث]] که این دودمان فرمانروایی را بنیاد گذاشت، در شاهنامه نخستین فرمانروا و در نوشته‌های [[زبان اوستایی|اوستایی]] نخستین کسی بوده‌است که از فرمان [[اهورامزدا]] پیروی کرده و اهورامزدا همهٔ تباران آریایی را از او آفریده‌است. اما برخی از تاریخ‌نگاران که از نوشته‌های [[زبان پارسی میانه|پهلوی]] بهره برده‌اند، کیومرث را نخستین انسان و هوشنگ را نخستین فرمانروا می‌دانند.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۳۹۶–۴۰۱}}&lt;/ref&gt; کیومرث پسری به نام [[سیامک]] داشت که در جنگ با دیوان کشته شد و پس از مرگ کیومرث، [[هوشنگ]] (پسر سیامک) پادشاه [[هفت کشور]] شد و خون پدرش را از دیوان ستاند. او چهل سال فرمانروایی کرد و [[آهن]] و [[آتش]] را کشف کرد و [[جشن سده]] را بنیاد گذاشت و ساختن پوشاک از پوست حیوانات را به مردم آموخت.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۱۱–۴۱۲}}&lt;/ref&gt; پس از او، [[طهمورث]] بر تخت نشست و در برانداختن [[دیو|دیوان]] رنج بسیار برد و برخی از چهارپایان را رام کرد و آیین‌های نیکو آورد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۱۸}}&lt;/ref&gt;

پس از طهمورث، فرزندش [[جمشید]] پادشاه شد و به ساختن ابزار رزم و خود و زره و آب کردن آهن پرداخت. او گوهرها را از سنگ‌ها بیرون آورد و بوی‌های خوش پدیدآورد و به مردم کشتی‌رانی و رشتن و بافتن و دوختن جامه را آموخت. مردم در روزگار او به چهار گروه آتشبان‌ها، جنگجویان، کشاورزان و دست‌ورزان دسته‌بندی می‌شدند. او تختی ساخت و در روز هرمزد از ماه فروردین بر آن تخت نشست و مردم آن روز را [[نوروز]] خواندند. او با این نیکی‌ها و پرستش خدا و درستی سیصد سال فرمانروایی کرد. اما پس از چندی خودبین شد و خود را خدای جهان دانست و [[فر]] کیانی از او دور شد. سرانجام، سپاهی از ایران به سوی اعراب رفت و [[ضحاک]] را به پادشاهی ایران برگزید و او به ایران آمد و از ایرانیان و اعراب سپاهی گردآورد و بر جمشید تاخت و جمشید گریخت و صد سال پنهان شد. اما او روزی در کنار دریای چین پدیدار شد و ضحاک او را به دو نیم کرد و خواهرانش [[ارنواز]] و [[شهرناز]] را به زنی گرفت.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۲۴–۴۲۵}}&lt;/ref&gt;

ضحاک هزار سال فرمانروایی کرد و در روزگار او آیین فرزانگان پنهان و کام دیوان آشکار شد و هر روز مغز دو مرد جوان را برای خورش به مارهای روی شانه‌های ضحاک می‌دادند، اما دو تن به نام‌های [[ارمایل]] و [[گرمایل]] هر روز جان یکی از جوان‌ها را رهایی می‌بخشیدند. وقتی که چهل سال از پادشاهی ضحاک مانده‌بود، در شبی سه نفر را که فر کیانی داشتند، در خواب دید. خوابگزاران او را از پیدایش [[فریدون]] آگاه کردند و هنگامی که او در جستجوی فریدون بود، [[کاوه آهنگر]] بر او به پا خاست و فریدون را به پادشاهی برگزید و او را به جنگ با ضحاک برانگیخت و فریدون او را در کوه [[دماوند]] در غاری آویخت. فردوسی بارها ضحاک را اژدها یاد کرده‌است:&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۵۱–۴۵۲}}&lt;/ref&gt;

[[پرونده:Derafshe Kaviani (Tashrifati).jpg|بندانگشتی|درفش کاویانی که کاوهٔ آهنگر در میدان [[اصفهان]] برافراشت]]

{{شعر|نستعلیق}}
{{ب|فریدون چنین پاسخ آورد باز|که گر چرخ دادم دهد از فراز}}
{{ب|ببرم پی اژدها را به خاک|بشویم جهان را ز ناپاک پاک}}
{{ب|که گر اژدها را کنم زیر خاک|بشویم شما را سر از گرد پاک}}
{{پایان شعر}}

فریدون از [[نژاد]] جمشید و فرزند [[آبتین]] و [[فرانک (مادر فریدون)|فرانک]] بود. او گسترهٔ فرمانروایی خود را به سه پاره کرد و هر پاره را به یکی از پسران خود سپرد. او پادشاهی [[ایران]] به [[ایرج پسر فریدون|ایرج]]، [[توران]] به [[تور]] و [[شام (سرزمین)|شام]] را به [[سلم (پسر فریدون)|سلم]] داد. تور و سلم، ایرج را کشتند و فریدون به دست [[منوچهر]] به خونخواهی ایرج به پا خاست.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۶۲}}&lt;/ref&gt; منوچهر نیز که نوادهٔ فریدون و پسر [[آرش پدر منوچهر|آرش]] بود، تور و سلم را به یاری پهلوانانی مانند [[نریمان]] و [[قارن]] کشت. پس از آن منوچهر نزد فریدون آمد و فریدون او را به پادشاهی برگزید و خود درگذشت.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۷۴–۴۷۵}}&lt;/ref&gt;

=== بخش پهلوانی ===
[[پرونده:Rustam Kills the Turanian Hero Alkus with his Lance.jpg|بندانگشتی|[[رستم]] با نیزه‌اش [[الکوس|اَلکوس]] (قهرمانی تورانی) را می‌کشد.]]
از [[سام پسر نریمان]] (پهلوانی سیستانی) پسری پدید آمد که به نشان موهای سپیدش او را [[زال]] نامیدند، اما سام او را نپذیرفت و او را در [[البرز|کوه البرز]] نهاد و [[سیمرغ]] او را یافت و پروراند. پس از چندی سام در خوابی پهلوانی را دید که از وجود زال در البرز کوه مژده می‌داد و این خواب دو بار تکرار شد؛ بنابراین سام به البرز رفت و سیمرغ، زال را به او داد. زال از جانب سام پادشاه [[سیستان]] شد و شیفتهٔ [[رودابه دختر مهراب|رودابه]] دختر [[مهراب]] کابلی شد، اما چون مهراب از نژاد ضحاک بود، زال به زناشویی با دخترش تن نمی‌داد تا این که موبدان به زال و منوچهر مژده دادند که از رودابه پهلوانی زاده خواهدشد؛ بنابراین زال، رودابه را به زنی گرفت و از این پیوند [[رستم]] زاده‌شد. زایش رستم با رنج بسیاری همراه بود و سیمرغ دستور می‌دهد که پهلوی رودابه را شکافته و رستم را از شکم او بیرون بیاورند. رستم دو برادر به نام‌های [[شغاد پسر زال|شغاد]] و [[زواره پسر زال|زواره]] داشت. از رستم پنج فرزند به نام‌های [[فرامرز پسر رستم|فرامرز]]، [[سهراب پسر رستم|سهراب]]، جهانگیر، [[بانوگشسب‌نامه|بانو گشسپ]] و زر بانو پدید آمد. سهراب به دست پدر کشته‌شد، اما از او فرزندی به نام برزو و از برزو فرزندی به نام شهریار به جای ماند. جهانگیر نیز مانند رستم جنگی با ایرانیان و پدر خود رستم و برادر خود فرامرز کرد که در پایان شناخته شد و از مرگ گریخت، اما در پایان دیوی او را از کوه پرتاب کرد و کشت.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۵۴–۵۵۵}}&lt;/ref&gt;

پس از منوچهر، فرزندش [[نوذر پسر منوچهر|نوذر]] بر تخت نشست و چون از راه پدر سرپیچی کرد، لشکریانش بر او شوریدند، اما سام دوباره او را به راه آورد. [[پشنگ]] (پادشاه وقت توران) دو فرزند خود [[افراسیاب پسر پشنگ|افراسیاب]] و [[اغریرث (پسر پشنگ)|اغریرث]] را با بزرگان توران زمین و سپاهی بزرگ به نبرد با نوذر فرستاد. افراسیاب پس از سه جنگ نوذر را اسیر کرد و کشت و زال به جنگ افراسیاب رفت و [[زو (شاهنامه)|زو]] را پادشاه کرد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۷۸}}&lt;/ref&gt; زو به یاری پهلوانان ایران با افراسیاب جنگ‌های بسیاری کرد و چون خشکسالی و کمبود جهانیان را آزرده کرده‌بود، زو و افراسیاب به آشتی تن دادند و [[آمودریا]] مرز ایران و توران شد. سرانجام، زو پس از پنج سال پادشاهی در هشتاد و شش سالگی درگذشت.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۸۰}}&lt;/ref&gt;

پس از زو، [[گرشاسپ پسر زو|گرشاسپ]] بر تخت نشست و نه سال پادشاهی کرد و در بازپسین سال پادشاهی او، افراسیاب به فرمان پشنگ به ایران روی آورد و گرشاسپ درگذشت و روزگار آزار و ستیز ترکان فرارسید تا زال، رستم را به جستجوی [[کی‌قباد]] به البرزکوه فرستاد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۸۲}}&lt;/ref&gt; کی‌قباد که از نژاد فریدون بود، پادشاهی ایران را پذیرفت و دودمان [[کیانیان]] را بنیاد گذاشت. او به درخواست پهلوانان ایران به نبرد با افراسیاب شتافت و با او جنگی سخت کرد که در این جنگ رستم پهلوانی‌ها کرد و افراسیاب که تاب ایستادگی نداشت، از پشنگ درخواست کرد که با ایرانیان آشتی کند و [[آمودریا]] مرز ایران و توران باشد. سپس کی‌قباد [[استخر (شهر)|استخر]] را به پایتختی برگزید و شهرها و آبادی‌ها ساخت و صد سال فرمانروایی کرد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۹۵–۴۹۶}}&lt;/ref&gt; پس از کی‌قباد، پسرش [[کاووس پسر کی‌قباد|کی‌کاووس]] بر تخت نشست. او نخست آهنگ چیرگی بر [[استان مازندران|مازندران]] کرد و پندهای زال را نپذیرفت و با گروهی از سواران و دلیران ایران به مازندران تاخت. ارژنگ (پادشاه مازندران) از [[دیو سپید]] کمک خواست و او به جادو، کی‌کاووس و لشکریانش را کور کرد و به بند افکند. یکی از سپاهیان کاووس که از جادو دور مانده‌بود، به زال خبر رساند و او رستم را به مازندران فرستاد. رستم، دیو سپید را کشت و جگر او را بر چشم ایرانیان مالید و همه را بینا کرد. سپس کاووس به ایران بازگشت و پس از مدتی شاه [[قوم بربر|بربر]]، [[مصر]] و [[هاماوران]] را شکست داد و [[سودابه]] (شاهزادهٔ هاماوران) را به زنی گرفت. اما شاه هاماوران با چاره اندیشیدن، کاووس و سپاهیانش را به بند افکند و وقتی این خبر فراگیر شد، ترکان و اعراب به ایران دست افکندند. سپس افراسیاب به ایران تاخت و اعراب را از ایران بیرون راند و خودش پادشاه ایران شد. پس از آن رستم به هاماوران رفت و کاووس را نجات داد و کاووس با سودابه و پهلوانان به ایران بازگشت و افراسیاب را از ایران بیرون راند. از کاووس دو پسر به نام‌های [[سیاوش پسر کاووس|سیاوش]] و [[فریبرز پسر کاووس|فریبرز]] به جای ماند.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۰۰–۵۰۱}}&lt;/ref&gt; سودابه (همسر کی‌کاووس) به سیاوش دل باخت، اما سیاوش به خواستهٔ او تن نداد و سودابه او را نزد پدرش بدنام کرد و دغل‌بازخواند و سیاوش برای نشان دادن بی‌گناهی خود، از آتش گذشت. او پس از چندی با سپاهی بزرگ به جنگ با افراسیاب رفت و افراسیاب که توان ایستایی در برابر او را نداشت، درخواست آشتی کرد و سیاوش پذیرفت. اما کی‌کاووس تندخو به آشتی تن نداد و سیاوش را در نامه‌ای سرزنش کرد. سیاوش از کاووس دلگیر شد و نزد افراسیاب به توران رفت. افراسیاب و [[پیران پسر ویسه|پیران ویسه]] او را گرامی شمردند و پیران دختر خود جریره و افراسیاب دختر خود [[فریگیس]] را به سیاوش دادند. پس از مدتی، [[گرسیوز پسر پشنگ|گرسیوز]] که به سیاوش رشک می‌برد، افراسیاب را به کشتن سیاوش برانگخیت و افراسیاب نیز سیاوش را کشت. پس از رسیدن خبر کشته شدن سیاوش به ایران، آشوب بزرگی برخاست و رستم، سودابه را برای خونخواهی سیاوش کشت و به توران تاخت و آن را ویران کرد. از سیاوش دو پسر به نام‌های [[کیخسرو پسر سیاوش|کیخسرو]] از فریگیس و [[فرود پسر سیاوش|فرود]] از جریره به جای ماند.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۱۱}}&lt;/ref&gt;

[[پرونده:Kai Khusrau Shahnameh Met 34.24.5.jpg|بندانگشتی|[[کیخسرو پسر سیاوش|کیخسرو]]، افراسیاب را به کین پدرش، سیاوش، می‌کشد.]]
پس از کشته شدن سیاوش به فرمان افراسیاب، فریگیس پسری به نام کیخسرو به دنیا آورد. افراسیاب فرمان داد که او را نزد چوپان‌ها به کوه بفرستند تا از نژاد خود آگاه نباشد. پیران نیز چنین کرد و کیخسرو را به چوپان‌ها سپرد و وقتی که کیخسرو چند ساله شد، او را نزد خود آورد و افراسیاب فرمان داد که او و مادرش فریگیس به [[کنگ‌دژ|کَنگ‌دژ]] بروند. سرانجام، [[گیو پسر گودرز]] به فرمان پدر آهنگِ یافتن کیخسرو در توران کرد و پس از هفت سال جستجو، او را یافت و با مادرش فریگیس به ایران آورد. پس از رسیدن کیخسرو به ایران، بر سر جانشینی کی‌کاووس میان او و فریبرز (پسر کاووس) ناسازگاری افتاد و بر این شد که هر کدام بتواند [[دژ بهمن]] را بگشاید، جانشین کاووس است و گشودن این دژ تنها از دست کیخسرو برآمد. پس از آن، کیخسرو به فرمان کاووس به خونخواهی پدرش سیاوش برخاست و سرانجام افراسیاب و برادرش گرسیوز را به کین پدرش کشت. پس از کشته شدن افراسیاب، کاووس پادشاهی خود را به کیخسرو داد و پس از ۱۶۰ سال پادشاهی درگذشت. سپس کیخسرو، [[جهن]] (پسر افراسیاب) را پادشاه توران کرد و خود پس از خستگی از کار جهان، [[لهراسپ]] را به جای خود به تخت نشاند و خود با [[توس پسر نوذر|توس]]، [[گودرز پسر کشواد|گودرز]] و فریبرز به کوهی ناپدید شد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۱۵–۵۱۶}}&lt;/ref&gt; لهراسپ در درگاه کیخسرو مردی گمنام و از نژاد کی‌قباد بود و او آتشکده‌ای به نام [[آذربرزین مهر]] ساخت. او دو پسر به نام‌های [[زریر پسر لهراسپ|زریر]] و [[گشتاسب‌شاه|گشتاسپ]] داشت که پادشاهی را به گشتاسپ سپرد و خود به [[آتشکده نوبهار|آتشکدهٔ نوبهار]] در [[بلخ]] رفت و به ستایش خدا پرداخت و پیرو و پذیرای [[مزدیسنا|آیین زرتشت]] شد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۲۴–۵۲۵}}&lt;/ref&gt;

در دورهٔ پادشاهی گشتاسپ، [[زرتشت]] آیین خداپرستی آورد و گشتاسپ کیش او را پذیرفت. اما [[ارجاسب|ارجاسپ]] (پادشاه توران) با گشتاسپ ناسازگاری داشت و میان او و گشتاسپ جنگ‌ها درگرفت تا سرانجام ارجاسپ به دست [[اسفندیار پسر گشتاسپ]] کشته‌شد. اسفندیار آرزوی تخت پادشاهی داشت و چون گشتاسپ با هیچ بهانه‌ای از رنج خواهش او آسوده نمی‌ماند، او را برای جنگ با رستم به سیستان فرستاد و این شاهزاده به دست رستم کشته‌شد. اما رستم، [[بهمن پسر اسفندیار|بهمن]] (پسر اسفندیار) را به خواهش اسفندیار پروراند و پس از چندی او را نزد گشتاسپ فرستاد و گشتاسپ او را جانشین خود کرد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۲۸}}&lt;/ref&gt;

گروهی از خاورشناسان مانند [[یوهانس هرتل]] و [[ارنست هرتسفلد]]، کیانیان را [[هخامنشیان]] دانسته و کوشیده‌اند که پادشاهان کیانی و هخامنشی را با یک‌دیگر برابر نهند. هرتل باور داشت که زرتشت در زمان پادشاهی [[ویشتاسپ (هخامنشی)|گشتاسپ]] (پدر [[داریوش بزرگ|داریوش بزرگ هخامنشی]]) زندگی می‌کرده‌است. او چنین پنداشته‌است که پادشاهان کیانی از کی‌قباد تا کی‌خسرو، سران تباران باختری ایران بودند و ممکن است شخصیت تاریخی داشته و یا داستانی و افسانه‌ای بوده‌باشند، ولی دیگر پادشاهان کیانی، همان پادشاهان هخامنشی بوده‌اند. اما هرتسفلد از این نیز فراتر رفته و گفته‌است که نخستین پادشاهان کیانی، همان پادشاهان [[ماد]] بوده‌اند که [[هرودوت]] و [[کتزیاس]] از آن‌ها نام برده‌اند و کیخسرو نیز همان [[کوروش بزرگ|کوروش بزرگ هخامنشی]] است.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۴۸۴–۴۸۵}}&lt;/ref&gt;

=== بخش تاریخی ===
{{هم‌چنین ببینید|ساسانیان در شاهنامه}}
[[پرونده:Brooklyn Museum - Single Page with an Illustration from a Shahnamah.jpg|بندانگشتی|نگاره‌ای از شاهنامه]]
رستم، بهمن را نزد گشتاسپ فرستاد و گشتاسپ او را بر تخت نشاند و اردشیر خواند. نخستین کاری که بهمن کرد، خونخواهی از دودمان رستم بود؛ او زال را به بند کشید و فرامرز را بر دار و تیرباران کرد. [[پشوتن]] (پسر گشتاسپ) از نفرین رودابه ترسید و به بهمن گفت که زال را ببخشد و همهٔ خاندان رستم را به جای خود بفرستد و بهمن نیز چنین کرد. بهمن پسری به نام ساسان و دختری به نام [[همای دختر بهمن|همای]] نامور به چهرزاد داشت که بسیار زیبا بود. چنان‌که فردوسی دربارهٔ زیبایی او می‌سراید:

{{شعر|نستعلیق}}
{{ب|پدر در پذیرفتش از نیکوی|بدان دین که خواند ورا پهلوی}}
{{پایان شعر}}

همای باردار شد و در همان حال بهمن بیمار شد و در بستر مرگ همای را به جانشینی خود برگزید. نام بهمن در [[اوستا]] نیامده‌است و این نخستین بار است که روایت‌های ملی ایران از اوستا جدا و با تاریخ دودمان [[هخامنشیان]] درمی‌آمیزد. همای نیز سی سال فرمانروایی کرد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۳۸–۵۴۲}}&lt;/ref&gt; پس از همای نیز [[داراب پسر بهمن|داراب]] به درازی دوازده سال پادشاه شد که فرزند بهمن و همای بود. از داراب دو پسر به نام‌های [[داریوش سوم|دارا]] و [[اسکندر]] بر جای ماند که دارا پس از او پادشاه ایران شد. مادر اسکندر ([[المپیاس]]) دختر [[فیلیپ مقدونی]] بود و اسکندر پس از نیای مادری خود پادشاه [[یونان]] شد. این روایت دربارهٔ اسکندر را برخی از تاریخ‌نگاران دیگر نیز آورده‌اند. دارا بازپسین پادشاه کیانی بود که پس از خیزش اسکندر و سه رزم با او به [[کرمان]] گریخت و از اسکندر درخواست آشتی کرد. اما اسکندر آشتی را نپذیرفت و دارا از پادشاه هند کمک خواست، اما اسکندر به هند لشکر کشید و دارا کشته شد و اسکندر پادشاه ایران شد. دارا همان داریوش سوم هخامنشی است که در زمان او [[اسکندر مقدونی]] به ایران لشکر کشید. اسکندر در نوشته‌های پهلوی برافکنندهٔ شاهنشاهان ایران و سوزانندهٔ کاخ [[شاهان هخامنشی]] است و در نوشته‌های زرتشتی ملعون و نفرین‌شده خوانده شده‌است. اما او در شاهنامه مردی بزرگ و اصیل و از نژاد کیان است که شرفِ تبار را با دانش و داد درآمیخته و کشورگشایی‌های بزرگ کرده‌است.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۴۴–۵۴۷}}&lt;/ref&gt;

شاهنامه از [[اشکانیان]] و شاهان آن به جز یاد نام و برخی دانستنی‌های ناقص چیزی نگفته‌است. فردوسی دربارهٔ اشکانیان چنین گفته‌است که پس از اسکندر کسی را تاج و تخت نبود و بزرگانی از نژاد [[کی‌آرش]] (پسر کی‌قباد) هر یک بخشی از ایران را به دست گرفتند و پادشاه شدند و دویست سال همین‌گونه گذشت. [[ارشک یکم|ارشک]]، شاپور، گودرز، بیژن، نرسی، اورمزد بزرگ، آرش، اردوان و بهرام (معروف به اردوان بزرگ) شاهان اشکانی در شاهنامه هستند. اما وقتی که شاهان اشکانی از میان رفتند، کسی تاریخ‌شان را بر زبان نیاورد:&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۵۴۹}}&lt;/ref&gt;

{{شعر|نستعلیق}}
{{ب|چو کوتاه شد شاخ و هم بیخشان|نگوید جهاندیده تاریخشان}}
{{ب|از ایشان جز از نام نشنیده‌ام|نه در نامه خسروان دیده‌ام}}
{{پایان شعر}}

بن‌مایگان تاریخی مانند [[فهرست سنگ‌نبشته‌های دولتی در دوران ساسانی|سنگ‌نبشته‌های ساسانی]]، نوشته‌های [[زبان پارسی میانه|پهلوی]] (پارسی میانه) و تاریخ‌های پارسی و عربی مانند تاریخ طبری گزارش‌های گونه‌گونی از تبار و نژاد دودمان ساسانی به دست داده‌اند. در این میان، گزارش شاهنامه از تبار ساسانیان در سنجش با دیگر بن‌مایگان از ناهماهنگی فراوانی برخوردار است که نمایان‌گر ناهماهنگی بن‌مایهٔ دانسته‌های فردوسی با تاریخ‌نگاران سده‌های نخست اسلام است.&lt;ref&gt;{{یادکرد ژورنال | نام خانوادگی = ایمان‌پور| نام = محمدتقی| عنوان = تبار ساسانیان در شاهنامهٔ فردوسی| ژورنال = همایش آغاز هزارهٔ دوم فردوسی| شماره = |سال = | تاریخ = اردیبهشت ۱۳۹۰|ص=}}&lt;/ref&gt;

شاهنامه با شکست سپاه ایران به پادشاهی [[یزدگرد سوم]] از اعراب به پایان می‌رسد. فردوسی دربارهٔ یورش اعراب به ایران چنین می‌سراید:&lt;ref&gt;{{پک|فردوسی|۱۳۸۶|ک=شاهنامه|ص=۴۱۳–۴۲۱}}&lt;/ref&gt;

{{شعر|نستعلیق}}
{{ب|به ایرانیان زار و گریان شدم|ز ساسانیان نیز بریان شدم}}
{{ب|دریغ این سر و تاج و این داد و تخت|دریغ این بزرگی و این فرّ و بخت}}
{{ب|دریغ این سر و تاج و این مهر و داد|که خواهد شدن تخت شاهی به باد}}
{{ب|چو با تخت منبر برابر کنند|همه نام بوبکر و عمَّر کنند}}
{{ب|نه تخت و نه دیهیم بینی نه شهر|از اختر همه تازیان راست بهر}}
{{پایان شعر}}

== نفوذ در ادبیات پارسی و ادبیات جهان ==
[[پرونده:Shahnama Met 57.51.36.jpg|بندانگشتی|چپ|برگی از شاهنامه مربوط به سدهٔ هشتم هجری که مربوط به داستان [[رستم]] و [[اسفندیار]] است. (متن شعر را می‌توانید افزون بر نگاره در اینجا بخوانید:[http://www.nosokhan.com/library/Topic/093K]){{سخ}} این برگ از نمونه دست‌نویس‌های کهن است که از قاعدهٔ [[ذال معجم]] پیروی کرده‌اند]]
شاعران بسیاری پیش از فردوسی هزاران بیت شعر سروده‌اند، اما هیچ‌کدام در جایگاه فردوسی قرار نگرفتند. فردوسی را می‌توان زنده‌گرداننده و هستی‌بخش زبان پارسی دانست.&lt;ref&gt;{{یادکرد ژورنال | نام خانوادگی = | نام = | عنوان = سخن سردبیر: فردوسی، احیاگر زبان فارسی| ژورنال = کتاب ماه ادبیات| شماره = ۶۱|سال = | تاریخ = اردیبهشت ۱۳۹۱|ص=}}&lt;/ref&gt; نظم شاهنامه و ناموری آن در ایران مایهٔ خیزش بزرگی در ایجاد منظومه‌های حماسی بزرگ گردید. شاهنامه با این که نتیجهٔ خیزش بزرگ ملی ایرانیان در زنده کردن افتخارات ملی بود، رویش تازه‌ای در نظم داستان‌های حماسی پدیدآورد و فردوسی پیشرو رویش و جنبشی شد که به یاری آن پهلوانان و بزرگان ملی ایران که از یادها رفته‌بودند، یک‌باره به روی آمدند و نامداری شگرفی یافتند. اما فردوسی همهٔ پهلوانان ایران را زنده نکرد، زیرا نظم همهٔ داستان‌های ملی چند برابر نظم شاهنامه زمان می‌خواست و این، در توان یک نفر نبود. برای نمونه، او به اشاره‌های کوتاهی از [[گرشاسپ (پهلوان)|گرشاسپ]]، [[سام پسر نریمان|سام]] و [[فرامرز پسر رستم|فرامرز]] بسنده کرد و از داستان [[بانوگشسب‌نامه|بانو گشسپ]] چیزی نگفت. اما سرایندگان پس از فردوسی داستان این افراد را به نظم درآوردند، به طوری که پس از یک سده&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۷}}&lt;/ref&gt; حماسهٔ ملی ایرانیان کامل شد. این منظومه‌های حماسی پس از شاهنامه، به پیروی از شاهنامه نظم شده‌اند و همه در [[بحر]] [[متقارب مثمن محذوف]] هستند که دلیل گزینش این وزن نیز دو چیز است: نخست نام‌آوری شاهنامه و باور مردمی در این که سروده‌های حماسی را هیچ وزنی به جز وزن سخنان فردوسی شایسته و سزاوار نیست. دوم نیز سازش این وزن با اندیشه‌های حماسی و ترکیب‌های پهلوانی بود. اما همهٔ این پیروان با وجود پیروی شدید از شاهنامه، هیچ‌گاه نتوانستند به هم‌سری با فردوسی برآیند. سازندگان این منظومه‌ها به جز چند تن از آن‌ها گمنام و ناشناس هستند و از آن‌ها آگاهی‌ای در دست نیست و بیش‌تر این منظومه‌ها به خاندان گرشاسپ می‌پردازند.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۸}}&lt;/ref&gt;

شاهنامه هم‌چنین نفوذ بسیاری در [[فهرست ادبیات جهان|ادبیات جهان]] داشته‌است. ''[[آلفونس دو لامارتین]]'' (شاعر و نویسندهٔ بزرگ فرانسه) در سال ۱۸۳۵ میلادی در مجلهٔ «''مدنیت''» با عنوان «''گروهی از بزرگان و نوابغ قدیم و جدید ...''» بیان داستان رستم را به میان آورد. از میان داستان‌های شاهنامه، رستم و سهراب در اروپا چندان نامداری یافت که به چند زبان بازگردانی شد و منظومه‌های زیبایی از آن پدید آمد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۵}}&lt;/ref&gt; [[واسیلی ژوکوفسکی|واسیلی آندریویچ ژوکوفسکی]] منظومهٔ زیبایی که در [[ادبیات روسی]] دارای جایگاه بلندی است، در [[رستم و سهراب|داستان رستم و سهراب]] پدیدآورد. شاهکار دیگری که از داستان رستم و سهراب در ادبیات اروپایی نامدار شد، منظومهٔ [[متیو آرنولد]] (شاعر بزرگ انگلیسی) است. ''[[یوهان ولفگانگ گوته]]'' (شاعر استاد آلمانی) که به [[ادبیات پارسی]] مهری فراوان داشت، در پایان یکی از مجموعهٔ شعر خود به نام «''دیوان شرقی از مؤلف غربی''» نام فردوسی را آورده و او را با بزرگی ستوده‌است. ''[[ویکتور هوگو]]'' (شاعر بزرگ فرانسه) در کتاب «''شرقیات''» در برخی موارد از فردوسی بهره گرفته و نام او را آورده‌است. [[هاینریش هاینه]] (شاعر مشهور آلمانی) در یکی از منظومه‌های خود داستان زندگی و تنگدستی فردوسی را نظم کرده‌است. ''[[فرانسوا کوپه]]'' (شاعر اهل فرانسه) داستانی دربارهٔ زیارت [[تیمور|تیمور لنگ]] از آرامگاه فردوسی ساخته‌است که از آثار زیبا و بنام او است. شاعر دیگری به نام ''[[موریس باره]]'' نیز در یکی از آثار خود به نام «''ضیافت در کشورهای خاور''» نام فردوسی را آورده‌است.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۶}}&lt;/ref&gt;

== سنجش و تفسیر شاهنامه ==
=== دیدگاه انتقادی احمد شاملو و واکنش‌های دیگران به آن ===
[[احمد شاملو]] در فروردین‌ماه ۱۳۶۹(هجری خورشیدی) در نشست‌هایی در [[دانشگاه کالیفرنیا، برکلی|دانشگاه برکلی کالیفرنیا]] با بیان سخنانی پیرامون شاهنامه به گفتگوهای زیادی دامن زد.&lt;ref&gt;{{یادکرد وب| نشانی = https://www.youtube.com/watch?v=QyjHUW2c3fc| عنوان = احمد شاملو - جلسه پرسش و پاسخ با دانشجویان دانشگاه برکلی - ۱۹۹۰ |تاریخ= فروردین ۱۳۶۹| تاریخ بازدید = ۲۵ شهریور ۱۳۹۴|ناشر= یوتیوب| زبان =}}&lt;/ref&gt;&lt;ref name=ToolAutoGenRef6&gt;{{یادکرد وب| نشانی = http://www.persiancultures.com/Literature/ahmad_shamloo/brekly.htm| عنوان = حقیقت چقدر آسیب‌پذیر است/ سخنرانی احمد شاملو در دانشگاه برکلی آمریکا |تاریخ= فروردین ۱۳۶۹| تاریخ بازدید = ۲۵ شهریور ۱۳۹۴|ناشر= پایگاه اینترنتی فرهنگ ایرانی| زبان =}}&lt;/ref&gt; او دربارهٔ [[ضحاک]] گفت:
{{گفتاورد بزرگ}}
«ضحاک در دورهٔ سلطنت خودش که درست وسط دوره‌های سلطنت [[جمشید]] و [[فریدون]] قرار داشته طبقات را در جامعه به هم ریخته بوده‌است. حضرت [[فردوسی]] در بخش پادشاهی ضحاک از اقدامات اجتماعی او چیزی بر زبان نیاورده، به همین اکتفا کرده‌است که او را پیشاپیش محکوم کند و در واقع بدون این‌که موضوع را بگوید و حرف دلش را بر دایره بریزد، حق ضحاک بینوا را گذاشته کف دستش دو تا مار روی شانه‌هایش رویانده...»&lt;ref name=ToolAutoGenRef6 /&gt;
{{پایان گفتاورد بزرگ}}
شاملو بر این باور بود که ضحاک با رهبری توده‌های مردم، بر [[نظام طبقاتی]] جمشید به پا خاسته و [[کاوه]] فردی ضدانقلابی و در برابر توده‌های مردم بوده‌است.&lt;ref name=ToolAutoGenRef6 /&gt; او می‌گوید:
{{گفتاورد بزرگ}}
«ضحاک فردوسی درست همان [[گئومات]] غاصبی است که [[داریوش]] از [[بردیا]] ساخته بود... می‌بینید دوستان، که حکومت ضحاک افسانه‌ای با بردیای تاریخی را ما به غلط و به اشتباه مظهری از حاکمیت استبدادی و خودکامگی و ظلم و جور و بیداد فردی تلقی کرده‌ایم. به عبارت دیگر شاید تنها شخصیت باستانی خود را که کارنامه‌اش به شهادت [[کتیبه بیستون]] و حتی مدارکی که از خود شاهنامه استخراج می‌توان کرد سرشار از اقدامات انقلابی توده‌ای است، بر اثر تبلیغات سوئی که فردوسی بر اساس منافع طبقاتی و معتقدات شخصی خود برای او کرده به بدترین وجهی لجن‌مال می‌کنیم و آنگاه کاوه را مظهر انقلاب توده‌ای به حساب می‌آوریم. درحالی‌که [[کاوه]] در تحلیل نهایی عنصری ضد مردمی است.»&lt;ref name=ToolAutoGenRef6 /&gt;
{{پایان گفتاورد بزرگ}}

==== تنقیح بهرام بیضایی ====
[[بهرام بیضایی]] در کتاب ''[[هزارافسان کجاست؟]]'' این نگرش را - که با برخوانی «[[اژدهاک]]» از [[بهرام بیضایی|خودش]] و با نوشتار [[علی حصوری]] در [[روزنامه کیهان]] در سه‌شنبه ۲۱ تیرماه [[۱۳۵۶]] آغاز شده‌بود - پذیرفتنی نمی‌یابد و آن را دنبالهٔ دگرگشت‌های افسانه این بار به شکل «اژدهای شورشی» در روزگار نو می‌داند.&lt;ref&gt;{{پک|بیضایی|۱۳۹۱|ک=هزارافسان کجاست؟|ص=۳۲۱}}&lt;/ref&gt; پی آوردِ سوّم ''[[هزارافسان کجاست؟]]'' با نام «اژدهای شورشی» این موضوع را به تفصیل می‌کاود.

==== نگرش جلال خالقی مطلق ====
[[جلال خالقی مطلق]] نیز در گفتگویی باور شاملو را نادرست و نشانهٔ ناآگاهیش از شاهنامه دانسته است.&lt;ref&gt;{{یادکرد وب| نشانی = http://www.persian-language.com/news-8284.html| عنوان = انتقاد جلال خالقی مطلق از دیدگاه‌های شاملو دربارهٔ فردوسی |تاریخ= ۲۶ اردیبهشت ۱۳۸۸| تاریخ بازدید = ۲۷ شهریور ۱۳۹۴|ناشر= پایگاه اینترنتی شورای گسترش زبان و ادبیات فارسی| زبان =}}&lt;/ref&gt;

==== عقیدهٔ محمود امیدسالار ====
[[محمود امیدسالار]] نیز رأی شاملو را نادرست و غیرتخصّصی شمرده.&lt;ref&gt;[http://www.tajrobehmag.com/article/649/آشفته-بازارِ-ادبیاتِ-فارسی-نگاهی-به-عقاید-احمد-شاملو-درباره‌ی-شاهنامه-و-شخصیت‌های-اسطوره‌ای آشفته بازارِ ادبیاتِ فارسی: نگاهی به عقاید احمد شاملو درباره‌ی شاهنامه و شخصیت‌های اسطوره‌ای]&lt;/ref&gt;

==== نظر فریدون جنیدی ====
[[فریدون جنیدی]] در پاسخ به گفته‌های شاملو در کنار رد آن، باور دارد که ضحاک یک شخص نیست، بلکه بیانگر دورهٔ پادشاهی [[بابلیان]] بر ایران است که هزار سال به درازا کشیده‌است.&lt;ref&gt;{{یادکرد وب| نشانی = http://www.ilna.ir/بخش-تاب-اندیشه-61/122390-دیوی-که-واقعاً-دیو-نبود| عنوان = گزارش ایلنا از بازخوانی تصویر ضحاک ماردوش؛ دیوی که واقعاً دیو نبود! |تاریخ= ۲۵ خرداد ۱۳۸۹| تاریخ بازدید = ۲۷ شهریور ۱۳۹۴|ناشر= خبرگزاری ایلنا| زبان =}}&lt;/ref&gt;

=== ویرایش‌ها و پژوهش‌ها در شاهنامه ===
&lt;center&gt;
&lt;gallery&gt;
Shahnameh moskow.jpg|روی جلد شاهنامهٔ مسکو
Shahnameh Khaleghi.jpg|روی جلد شاهنامهٔ خالقی
&lt;/gallery&gt;
&lt;/center&gt;
پس از تلاش [[حمدالله مستوفی]] در ویرایش شاهنامه در سدهٔ هشتم و ''شاهنامهٔ بایسنقری'' در سدهٔ نهم هجری، نخستین ویرایش شاهنامه در [[کلکته]] انجام گرفت که بار نخست خُرد بود و در [[۱۸۱۱ (میلادی)|۱۸۱۱ میلادی]] (به دست {{پم|ماثیو لمسدن|Matthew Lumsden}}) و بار دوم یکپارچه و همه‌جانبه در [[۱۸۲۹ (میلادی)|۱۸۲۹ میلادی]] (به ویرایش [[ترنر ماکان]] انگلیسی) چاپ شد. از ویرایشگران دیگر شاهنامه می‌توان از [[ژول مول]] فرانسوی، {{پم|یوهان فولرس|Johann August Vullers|زبان=de}} و {{پم|ساموئل لاندوئر|Samuel Landauer}} هلندی، [[یوگنی برتلس]] روس، نام برد. از ویراستاران ایرانی شاهنامه می‌توان [[عبدالحسین نوشین]]، [[مجتبی مینوی]]، [[جلال خالقی مطلق]]، [[فریدون جنیدی]] و [[مصطفی جیحونی]] را نام برد.

از آن میان، [[جلال خالقی مطلق]]، بازنگرانه‌ترین پیرایش شاهنامه را همراه با پژوهش‌ها و یادداشت‌های فراوان پدیدآورده‌است و به گفتهٔ برخی بهترین ویرایش از شاهنامه است. شاهنامهٔ ویراستهٔ جلال خالقی مطلق در ۸ جلد زیر نظر [[احسان یارشاطر]] در [[نیویورک]] به چاپ رسیده‌است. ویراست دوم پیرایش خالقی مطلق در دو جلد در انتشارات سخن به سال ۱۳۹۳ به چاپ رسیده‌است.&lt;ref&gt;{{یادکرد وب |نویسنده = |نشانی=http://www.mirasmaktoob.ir/fa/news/4234 |عنوان= گفت‌وگو با دکتر جلال خالقی مطلق به مناسبت انتشار پیرایش جدید شاهنامه/ دلایل قلّت اعتبار شاهنامهٔ چاپ مسکو | ناشر =مرکز پژوهشی میراث مکتوب|تاریخ = ۲۷ بهمن ۱۳۹۳|تاریخ بازبینی= ۱۲ دی ۱۳۹۴| زبان =}}&lt;/ref&gt;

از سدهٔ نوزدهم میلادی به این سو پژوهش‌های فراوانی دربارهٔ فردوسی و شاهنامه انجام گرفته‌است. [[ژول مول]]، [[تئودور نولدکه]]، [[سید حسن تقی‌زاده]]، [[هانری ماسه]]، [[فریتز ولف]]، [[ملک‌الشعرا بهار]]، [[محمد قزوینی]]، [[مجتبی مینوی]]، [[محمدامین ریاحی]]، [[محمدعلی اسلامی ندوشن]] و [[شاهرخ مسکوب]] از شناخته‌شده‌ترین پژوهشگران دربارهٔ فردوسی و شاهنامه هستند.&lt;ref&gt;{{پک|محقق|۱۳۸۹|ک=هزارهٔ فردوسی: مجموعه مقالات دانشمندان ایران و ایران‌شناسان جهانی|ص=}}&lt;/ref&gt;

== بازگردانی شاهنامه به زبان‌های دیگر ==
{{هم‌چنین ببینید|ترجمه شاهنامه}}
[[پرونده:Rostam Ramsar.jpg|بندانگشتی|[[تندیس]] [[رستم]] در شهر [[رامسر]] در کنار پلکان [[هتل قدیم رامسر]]]]
[[پرونده:Esfandiyar Ramsar.jpg|بندانگشتی|تندیس [[اسفندیار]] در شهر [[رامسر]] در کنار پلکان [[هتل قدیم رامسر]]]]

شاهنامهٔ فردوسی بزرگ‌ترین کتاب به زبان پارسی است که در همه جای جهان مورد توجه قرار گرفته‌است و مهم‌ترین دلیل آن بازگردانی‌های گوناگون آن و پژوهش‌های گسترده و همه‌جانبه دربارهٔ آن در زبان‌های خارجی است. نخستین بار ''[[بنداری اصفهانی]]'' شاهنامه را به زبان عربی بازگردانی کرد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۱۵}}&lt;/ref&gt; این بازگردانی از روی نخستین شاهنامه که در سال ۳۸۴ تمام شده‌بود، انجام شد و در زبان عربی ''الشاهنامه'' نام‌گذاری شد. ''علی افندی'' در سال ۹۱۶ هجری قمری شاهنامه را بدون کاستی به شعر [[زبان ترکی|ترکی]] درآورد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۱۶}}&lt;/ref&gt; ''سرافیون ساباش‌ویلی'' (ادیب معروف [[گرجستان]]) شاهنامه را به نثر و نظم به [[زبان گرجی|گرجی]] درآورد. او نتوانست بازگردانی کامل شاهنامه را انجام دهد، اما اثر او پس از مرگش به دست برخی از مترجمان گمنام کامل شد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۱۷}}&lt;/ref&gt;

نخستین شخص اروپایی که از فردوسی و شاهنامه سخن گفت، ''[[ویلیام جونز|سر ویلیام جونز]]'' انگلیسی بود که در کتاب خود موسوم به شرح ادبیات آسیایی، پاره‌هایی از شاهنامه را در سال ۱۷۷۴ میلادی بازگردانی کرد، اما چون او چندان از زندگی فردوسی آگاهی نداشت، شاهنامه را اثر چند تن از شاعران دانست. پس از او، ''لومسدن'' انگلیسی بود برگردان خوبی از شاهنامه انجام داد که تنها یک بخش از آن منتشر شد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۱۷}}&lt;/ref&gt; پس از او نیز مهم‌ترین بازگردان کامل شاهنامه تا مرگ رستم توسط ''گورس'' آلمانی در سال ۱۸۲۰ میلادی انجام گرفت و توجه همگان را به شاهنامه جلب کرد. در سال ۱۸۷۳، ''[[فریدریش روکرت]]'' (خاورشناس و شاعر آلمانی) داستان [[رستم و سهراب]] را به نظم [[زبان آلمانی|آلمانی]] درآورد و این بازگردانی موجب نامداری فراوان شاهنامه در ادبیات اروپایی شد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۱۸}}&lt;/ref&gt;

از سال ۱۸۳۸ تا ۱۸۷۸، یکی از مهم‌ترین بازگردان‌های شاهنامه به [[زبان فرانسوی]] توسط ''[[ژول مل]]'' انجام گرفت.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۱۹}}&lt;/ref&gt; از بازگردان‌های دیگر شاهنامه می‌توان بازگردان منظوم ''پیتزی'' به [[زبان ایتالیایی]] نام برد. ''ژو کوسکی'' نیز داستان رستم و سهراب را به نظم [[زبان روسی|روسی]] درآورد.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۰}}&lt;/ref&gt; باید یاد شود که شاهنامه به همهٔ زبان‌های زندهٔ جهان امروز بازگردانی شده‌است.&lt;ref name="dehkhoda" /&gt; هم‌چنین آثاری از شاهنامه به زبان‌های [[زبان ارمنی|ارمنی]]، [[زبان گجراتی|گجراتی]]، [[زبان دانمارکی|دانمارکی]]، [[زبان مجاری|مجاری]]، [[زبان سوئدی|سوئدی]]، [[زبان لهستانی|لهستانی]] و [[زبان هندی|هندی]] بر جای مانده‌است.&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۵}}&lt;/ref&gt; دکتر [[صالح محمد زیری]] وزیر پیشین [[وزارت صحت عامه]] [[افغانستان]] و یکی از شخصیت‌های سیاسی چهار دهه تاریخ این کشور، شاهنامه را با عنوان «د فردوسی شهنامه» به نثر شیوای [[زبان پشتو|پشتو]] برگرداند. بازگردان پشتو در هجده ماه به پایان رسید و در سال ۱۳۹۳ خورشیدی (۲۰۱۴) نخستین چاپ آن در ۶۳۳ صفحه روانهٔ بازار شد. بازگردان پشتو در [[آغاز کتاب (شاهنامه)|آغاز کتاب]]، جستار گسترده‌ای دارد در پیرامون سرزمین پهناور شاهنامه از [[قاف]] تا [[سیستان]]، از [[زابل]] تا [[سمنگان]] و از [[اندراب]] تا [[گرزوان]] و به دنبالش اشاره می‌کند به دو دلیلی که چرا شاهنامه در سرزمین‌های بیشتر [[پشتون]]نشین درست جا نیفتاده‌است.&lt;ref&gt;{{یادکرد وب |نویسنده = |نشانی=http://www.bbc.com/persian/afghanistan/2014/04/140421_l09_shahnameh_pashto_translate.shtml |عنوان= نخستین برگردان شاهنامه فردوسی به زبان پشتو | ناشر =پایگاه خبری بی‌بی‌سی فارسی|تاریخ = ۱ اردیبهشت ۱۳۹۳|تاریخ بازبینی= ۱۲ دی ۱۳۹۴| زبان =}}&lt;/ref&gt;

هم‌چنین شماری از بازگردانی‌های شاهنامه عبارتند از:&lt;ref&gt;{{پک|صفا|۱۳۶۳|ک=حماسه‌سرایی در ایران|ص=۲۲۱}}&lt;/ref&gt;

{{Div col|cols=۲}}
* بازگردانی ''هاگمان'' به [[زبان لاتین]] در سال ۱۸۰۱
* بازگردانی ''استفان وستون'' به زبان انگلیسی در سال ۱۸۱۵
* بازگردانی ''هلن زیمرن'' به زبان انگلیسی در سال ۱۸۲۲
* بازگردانی ''تولو رابرستن'' به زبان انگلیسی در سال ۱۸۳۱
* بازگردانی ''هالیستن'' به زبان لاتین در سال ۱۸۳۹
* بازگردانی ''فن استار کنفلس'' به زبان آلمانی در سال ۱۸۴۰
* بازگردانی ''مودی'' به [[زبان گجراتی]] که به سال ۱۸۹۷ الی ۱۹۰۴ در [[بمبئی]] به چاپ رسید.
* بازگردانی ''ژرژ وارنر'' و ''ادموند وارنر'' به زبان انگلیسی در سال ۱۹۰۵
* بازگردانی ''بگستون'' به زبان انگلیسی در سال ۱۹۰۷
* بازگردانی ''راجرز'' به زبان انگلیسی در سال ۱۹۰۷
* بازگردانی ''ویلیام استیگند'' به زبان انگلیسی در سال ۱۹۰۷
* بازگردانی ''تیریاکیان'' از داستان [[اردشیر بابکان]] به زبان ارمنی که در سال ۱۹۰۹ در [[نیویورک]] به چاپ رسید.
* بازگردانی ''والاس گاندی'' به زبان انگلیسی در سال ۱۹۱۲
* بازگردانی ''اسیگمن'' به زبان آلمانی در سال ۱۹۱۹
* بازگردانی ''ژرژ لچینسکی'' به زبان آلمانی در سال ۱۹۲۰
* بازگردانی ''ورنر یانسن'' به زبان آلمانی در سال ۱۹۲۲
* بازگردانی ''رادو آنتال'' به زبان مجاری در سال ۱۹۳۱
* بازگردانی ''[[آرتور کریستنسن]]'' به زبان دانمارکی در سال ۱۹۳۱
* بازگردانی ''آکسل اریک هرملین'' به زبان سوئدی در سال ۱۹۳۱
* بازگردانی ''ژوزف اوربلی'' به زبان روسی در سال ۱۹۳۴
{{Div col end}}

== واژگان عربی در شاهنامه ==
{{اصلی|واژگان عربی در شاهنامه}}
فردوسی هنگامی شاهنامه را به نظم کشید که زبان پارسی دستخوش آشفتگی بود و او با سرودن شاهنامه از آشفتگی و افزونی آن جلوگیری کرد. زبان زندهٔ روزگار او [[پارسی سره]] نبود بلکه [[پارسی دری]] بود و اگر می‌خواست تنها از پارسی سره که بسیاری از واژگان آن رهاشده و مرده بود، بهره‌گیرد، شاهنامه هم‌چون بسیاری از آثار ادبی سده‌های پیشین از بین می‌رفت. با این که شاهنامه، برگردانی از چند نثر کهن هم‌چون [[شاهنامه ابومنصوری|شاهنامهٔ ابومنصوری]] است، فردوسی در زمان‌های مناسب از واژگان دخیل عربی بهره می‌گرفت تا مردم ایران سخنان او را به آسانی بخوانند و بفهمند. بیت یکی مانده به پایان داستان رستم و [[اشکبوس]] چنین است:

{{شعر|نستعلیق}}
{{ب|قضا گفت گیر و قدر گفت ده|فلک گفت احسن ملک گفت زه}}
{{پایان شعر}}

در این بیت پنج واژهٔ عربی (قضا، قدر، فلک، احسن، ملک) هست. شمار واژگان عربی شاهنامه ۸۶۵ است که چندی از آن‌ها عبارتند از: شمع، صدف، طلسم، طول، عجم، عاشق، عکس، غول، فدا، قیمت، کعبه، لیکن، مدح، مقدس، نحس، نشاط، وحشی، هندسه، یتیم، یقین.&lt;ref&gt;{{یادکرد ژورنال | نام خانوادگی = جمال‌زاده | نام = سیدمحمدعلی| عنوان = کلمات عربی در شاهنامه فردوسی (صورت ۸۶۵ کلمه (لغت) عربی که در شاهنامه آمده است)| ژورنال = وحید| شماره = ۳۲|سال = | تاریخ = مرداد ۱۳۴۵|ص=۶۷۵–۶۸۲}}&lt;/ref&gt;

== هزارهٔ شاهنامه در یونسکو ==
[[پرونده:Shahnameh &amp; unesco.JPG|بندانگشتی|هزارهٔ شاهنامه در [[یونسکو]]]]
۲۵ اسفند ۱۳۸۸ هزارمین سالگرد پایان سرایش شاهنامه است. هزارهٔ شاهنامه در فهرست رویدادهای فرهنگی، هنری و علمی در سال‌های ۲۰۱۰–۲۰۱۱ میلادی به پیشنهاد [[بنیاد فردوسی]] از سوی [[ایران]] در [[یونسکو]] به ثبت جهانی رسیده‌است. به همین روی برای گرامی‌داشت این رویداد در کشورهای گوناگون برنامه‌های دامنه‌داری برپا شد. جشن جهانی هزارهٔ شاهنامه با حضور نمایندگان ۱۹۲ کشور عضو [[یونسکو]] در ۳۱ مارس ۲۰۱۰ (۱۱ فروردین ۱۳۸۹) در شهر [[پاریس]]، [[فرانسه]] (مقر [[یونسکو]]) به کوشش [[بنیاد فردوسی]] برگزار شد.&lt;ref&gt;{{یادکرد وب |نویسنده = |نشانی=http://unesdoc.unesco.org/images/0018/001841/184198e.pdf |عنوان= ثبت هزارهٔ پایان سرایش شاهنامه در سازمان یونسکو | ناشر =یونسکو |تاریخ = |تاریخ بازبینی= ۲۹ شهریور ۱۳۹۴| زبان =انگلیسی}}&lt;/ref&gt;

هم‌چنین با همکاری ''انجمن دوستی ایران و آلمان'' و ''[[بنیاد فردوسی|بنیاد فردوسی ایران]]''، آیین بزرگ‌داشت پایان هزارهٔ شاهنامه در [[برلین]]، [[آلمان]] در ۲۸ مهٔ ۲۰۱۰ (۷ خرداد ۱۳۸۹) برگزار شد.&lt;ref&gt;{{یادکرد وب |نویسنده = |نشانی=http://www.iranboom.ir/hakime-tos/hakime-tos/844-dastavard-jashn-ferdosi-dar-maghar-yonesco.html |عنوان= دستاوردهای جشن هزاره «شاهنامه» در مقر یونسکو | ناشر =پایگاه اینترنتی ایران‌بوم|تاریخ = ۹ خرداد ۱۳۸۹|تاریخ بازبینی= ۱۲ دی ۱۳۹۴| زبان =}}&lt;/ref&gt; بهانهٔ برگزاری این بزرگ‌داشت، ''ثبت هزارهٔ شاهنامه در [[یونسکو]]'' بود. در این برنامه سخنرانان و پژوهشگران از زاویه‌های گوناگون به ارزش‌های تاریخی و ادبی شاهنامه، اثرگذاری آن در فرهنگ ایرانی، چگونگی بازتاب آن در هنر و ادبیات اروپایی و زندگی فردوسی پرداختند. این آیین در تالار کنسرت هاوس برلین در ''ژاندارمارن مارک'' برگزار شد.&lt;ref name=ToolAutoGenRef1&gt;{{یادکرد وب |نویسنده = |نشانی=http://www.bbc.com/persian/arts/2010/06/100609_l38_berlin_commermoration_shahnameh.shtml |عنوان= بزرگداشت پایان هزاره شاهنامه در برلین | ناشر =پایگاه خبری بی‌بی‌سی فارسی|تاریخ = ۱۹ خرداد ۱۳۸۹|تاریخ بازبینی= ۱۲ دی ۱۳۹۴| زبان =}}&lt;/ref&gt;

در بخش نخست، پس از شناساندن فعالیت‌های انجمن دوستی ایران و آلمان و [[بنیاد فردوسی]] از سوی محمدحسین توسی‌وند (از پایه‌گذاران دو انجمن)، بخشی از سخنرانی‌ها به [[زبان آلمانی]] و بخشی به زبان پارسی انجام شد. در این بخش افرادی هم‌چون ناصر کنعانی (استاد پیشین دانشگاه برلین)، بیژن غیبی (پژوهشگر تاریخ و ایران‌شناس ساکن آلمان)، اسدالله حبیب (استاد پیشین دانشگاه در افغانستان)، [[فریدون جنیدی]] (بنیانگذار و مسئول [[بنیاد نیشابور]] و عضو هیئت امنای [[بنیاد فردوسی]]) و روشن رحمان (استاد دانشگاه زبان و ادب پارسی در تاجیکستان) سخنرانی کردند. بازپسین سخنران این آیین نیز اولریش مارزولف (استاد [[دانشگاه گوتینگن]] و اسلام‌شناس آلمانی) بود. در بخش دوم هم مرجان صادقی از [[ایران]] به نقالی و شاهنامه‌خوانی پرداخت و گروه موسیقی محلی ''بانو'' به سرپرستی [[مریم آخوندی]] هنرنمایی کرد.&lt;ref name=ToolAutoGenRef1 /&gt;

== نسخه‌های دست‌نویس شاهنامه ==
[[پرونده:RostamMournsSohrab.jpg|بندانگشتی|گریه و شیون رستم بر مرگ سهراب]]

نسخه‌های دست‌نویس شاهنامه بسیار است، از تاریخ‌دار گرفته تا نسخه‌های بی‌تاریخ. شمار نسخه‌های تاریخ‌دار تا سدهٔ دوازدهم و شناسانده در فهرست‌ها نزدیک به سیصد نسخه است. به همین شمار هم نسخه‌هایی است که تاریخ ندارد. برخی از مهم‌ترین نسخه‌های شاهنامه عبارتند از:

; نسخهٔ فلورانس
کهن‌ترین دست‌نویس شناخته‌شده از شاهنامه مربوط به دویست سال پس از سرایش این اثر است و به سال ۶۱۴ هجری (۱۲۱۷ میلادی) بازمی‌گردد و در کتابخانهٔ ملی [[فلورانس]] (Biblioteca Nazionale) نگه‌داری می‌شود. این نسخه در سال ۱۹۷۷ توسط Angelo Piemontese (انجلو پیه‌مونتزه) در طی فعالیت‌های پژوهشی و بایگانی کتاب‌های دست‌نویس زبان پارسی در کتابخانه‌های [[ایتالیا]] شناسایی شد.&lt;ref&gt;{{پک|جوینی|۱۳۷۵|ک=شاهنامه از دست‌نویس موزهٔ فلورانس|ص=یازده}}&lt;/ref&gt; این جلد که ۲۵۶ صفحه دارد، به [[خط نسخ]] نوشته شده اما بیش از ۷۰۰ حاشیه‌نویسی آن به [[خط کوفی]] است. اندازه‌های آن ۴۸x۳۲ [[سانتیمتر]] است. این نسخه در فروردین ۱۳۹۳ (آوریل ۲۰۱۴) پس از سال‌ها تلاش پژوهشگران ایتالیایی [[دیجیتال|دیجیتالی]] شد و به صورت [[برخط]] ([[آنلاین]]) در اختیار دوستداران قرار گرفت.&lt;ref&gt;{{یادکرد وب |نویسنده = |نشانی= http://www.entekhab.ir/fa/news/157171|عنوان=قدیمی‌ترین نسخه خطی شاهنامه در ایتالیا دیجیتالی شد | ناشر = پایگاه خبری تحلیلی انتخاب|تاریخ = ۲۹ فروردین ۱۳۹۳|تاریخ بازبینی= ۱۲ دی ۱۳۹۴}}&lt;/ref&gt;

; نسخهٔ موزهٔ بریتانیا
این نسخه در سال ۶۷۵ قمری (۱۲۷۶–۱۲۷۷ میلادی) نوشته شده‌است و در [[موزه بریتانیا]] نگه‌داری می‌شود.&lt;ref&gt;{{پک|جوینی|۱۳۷۵|ک=شاهنامه از دست‌نویس موزهٔ فلورانس|ص=پانزده}}&lt;/ref&gt;

; نسخهٔ کتابخانهٔ موزهٔ ملی قاهره
به تاریخ ۷۴۱ هجری و نیز نسخهٔ ۷۹۶ هجری که این دو دست‌نویس معتبر و کامل و تاریخ‌دار می‌باشند.&lt;ref&gt;{{پک|جوینی|۱۳۷۵|ک=شاهنامه از دست‌نویس موزهٔ فلورانس|ص=یازده}}&lt;/ref&gt;

; نویافته‌ترین نسخهٔ پیداشده در کتابخانهٔ اورینتال (Bibliothèque Orientale) [[دانشگاه سنت جوزف]] (Saint-Joseph University) [[بیروت]]
به دست آقای دکتر مصطفی موسوی – استاد زبان و ادبیات فارسی دانشگاه تهران- پیدا شده‌است. تاریخ نگارش این نسخه ۱۲۵۰–۱۳۵۰ میلادی گمان می‌رود. این نسخه در چهار ستون و دو روی برگ نوشته شده‌است و دارای ۹۹۲ صفحه (۴۹۶ برگ) است و عموماً در هر صفحه ۲۵ خط نوشته شده‌است. این دست‌نوشته نگاره‌دار نیست.

; نسخهٔ فرهنگستان شماره ۱ علوم شوروی
در سال ۸۴۹ هجری نوشته‌شده و با متن نسخهٔ لنینگراد هم‌خوانی و هماهنگی دارد.&lt;ref name=ToolAutoGenRef5&gt;{{پک|جوینی|۱۳۷۵|ک=شاهنامه از دست‌نویس موزهٔ فلورانس|ص=شانزده}}&lt;/ref&gt;

; نسخهٔ فرهنگستان شماره ۲ علوم شوروی
بی‌تاریخ است، اما به گمان در سال ۸۵۰ هجری نوشته‌شده‌است و در بسیاری موارد با نسخهٔ اول فرهنگستان هم‌خوان و برابر است.&lt;ref name=ToolAutoGenRef5 /&gt;

; برگردان عربی شاهنامه
به دست بنداری در سال‌های ۶۲۰–۶۲۱ نوشته‌شده‌است و اهمیت آن در این است که وی نسخه‌ای در دسترس داشته که باید آن را کهن‌ترین شاهنامهٔ جهان به شمار آورد.&lt;ref name=ToolAutoGenRef5 /&gt;

; برخی از نسخه‌های موجود در هند
* نسخهٔ خدابخش (۷۸۹ هجری، ۱۳۸۷ میلادی) نستعلیق، ابن یحیی، ۷۶۸ صفحه، ۲۱ سطر، اندازه ۲۵٫۵x۱۶٫۵
* نسخهٔ شورای هند (۸۲۹ هجری، ۱۴۲۶ میلادی) نستعلیق، ۱۴۳۲ صفحه، ۱۹ سطر، اندازه ۲۱٫۵x۳۲
* نسخهٔ موزهٔ ملی(۸۳۱ هجری، ۱۴۲۷ میلادی) نستعلیق، ابن محمود المحمود، ۱۱۷۰ صفحه (چهار ستون)، اندازه ۲۲x۳۲
* نسخهٔ رامپور (۸۴۰ هجری) نستعلیق، محمد بن محمد یوسف التشتری، ۱۰۷۸ صفحه
* نسخهٔ ایوانف (۸۸۲ هجری، ۱۴۷۷ میلادی) نستعلیق شکسته، بدهن بن قوام الدین بن کمال الدین یوسف علم دار، ۱۲۵۸ صفحه، ۲۱ سطر (چهر ستون)، اندازه ۲۴x۳۱
* نسخهٔ دانشگاه علیگره (۸۹۴ هجری، ۱۴۸۸ میلادی) نستعلیق، ۱۶۰۶ صفحه، ۲۷ سطر، اندازه ۱۲x۱۲٫۹
* نسخهٔ خدابخش (۹۴۲ هجری، ۱۵۲۷ میلادی) نستعلیق، مرشد الکاتب الشیرازی، ۱۲۲۴ صفحه، ۲۵ سطر، اندازه ۲۵x۳۴
* نسخهٔ حمیدیه (۹۶۲ هجری، ۱۵۵۴ میلادی)
* نسخهٔ بارت اتهاس (۹۷۵ هجری، ۱۵۶۷ میلادی)
* نسخهٔ سالارجنگ (۹۷۷ هجری، ۱۵۶۹ میلادی)

== نسخه‌های دست‌نویس نگاره‌دار شاهنامه ==
[[پرونده:Baysonghori Shahnameh battle-scene.jpg|thumb|نگارهٔ نبرد [[کیخسرو]] و [[افراسیاب]] از شاهنامه بایسنقری]]
; دورهٔ سلجوقی
[[شاهنامهٔ کاما]] یکی از کهن‌ترین نسخه‌های شاهنامه است که تاکنون شناسایی شده‌است. نخستین بار این کتاب به دست مهدی غروی در نوشتاری در سال ۱۳۵۲ در مجله هنر و مردم شناسانده شد. به نظر کارشناسان این شاهنامه مربوط به دورهٔ سلجوقی است. این شاهنامه در مؤسسهٔ کاما در شهر بمبئی نگه‌داری می‌شده‌است که اکنون به فردی ناشناس فروخته‌شده و دیگر در دست آن مؤسسه نیست. اندازه‌های این کتاب ۲۳x۲۹ سانتیمتر است. شمار همهٔ برگ‌های آن ۳۰۹ و شمار نگاره‌هایش ۴۵ است.&lt;ref&gt;{{پک|شریف‌زاده|۱۳۷۵|ک=تاریخ نگارگری در ایران|ص=۷۷}}&lt;/ref&gt;

; دورهٔ ایلخانی
یکی از مهم‌ترین شاهنامه‌های نگاره‌دار [[مکتب تبریز اول|مکتب تبریز دورهٔ نخست]] در [[ایلخانان|دورهٔ ایلخانی]]، [[شاهنامه دموت|شاهنامهٔ دموت]] است که به نام کسی که آن را در آغاز سدهٔ بیستم در دست گرفت، شناخته می‌شود. دلالی به نام Georges Demotte که نتوانسته‌بود اثر را با بهای درخور به فروش برساند، برگ‌های کتاب را از هم جدا کرد و دست به فروش جداگانهٔ برگ‌ها زد. این نسخه مربوط به دورهٔ ایلخانی است و بیشتر پژوهندگان هنر ایران دربارهٔ آغاز نگارش آن در سال ۷۳۰ هجری هم‌رای هستند، اما برای سال پایان کار باورهای گوناگونی هست و سال‌های ۷۳۶، ۷۴۰، ۷۵۰ و ۷۷۵ را یاد کرده‌اند.&lt;ref&gt;{{پک|پاکباز|۱۳۸۴|ک=نقاشی ایران، از دیرباز تا امروز|ص=۶۰}}&lt;/ref&gt;

; دورهٔ اینجویان
هنرمندان [[مکتب شیراز اول|مکتب شیراز]] در دورهٔ نخست در سدهٔ هشتم هجری، با نگه‌داشتن سنت نگارگری ایرانی، توجه ویژه‌ای به شاهنامه نشان دادند. پژوهشگران، بین سال‌های ۷۳۰ تا ۷۵۱ هجری، از حدود هشت نسخهٔ نگاره‌دار شاهنامه یاد می‌کنند که در شیراز نگارگری شده‌اند که برخی از آنها به سبب اندازه‌های کوچک به شاهنامه‌های کوچک معروف هستند؛ کهن‌ترین نسخهٔ نگاره‌دار از مجموعهٔ شاهنامه‌های کوچک با ۹۲ نگاره، مربوط به سال ۷۳۱ هجری است که در موزهٔ توپقاپوسرای ترکیه نگه‌داری می‌شود. نگارش نسخهٔ دیگر در سال ۷۳۳ هجری پایان یافته‌است و در کتابخانهٔ ملی روسیه در [[سن‌پترزبورگ]] (لنینگراد) نگه‌داری می‌شود. این نسخه ۴۹ نگاره دارد. نسخهٔ دیگر این مجموعه که به [[شاهنامه قوام‌الدین حسن وزیر]] نیز شناخته می‌شود، به تاریخ ۷۴۱ هجری به دست حسن بن محمد الموصلی خوشنویسی شده‌است و دربردارندهٔ ۱۴۰ نگاره است. نگارش چهارمین شاهنامه با ۱۰۸ نگاره در سال ۷۵۳ هجری به پایان رسیده‌است.&lt;ref&gt;{{پک|آدامووا|۱۳۸۳|ک=نگاره‌های شاهنامه|ص=۵۴}}&lt;/ref&gt;

; دورهٔ تیموری
نخستین شاهنامه نگاره‌دار مهم در دورهٔ تیموری، [[شاهنامه ابراهیم سلطان]] است که در سال ۸۳۷ هجری نگارش شده‌است. شاهنامهٔ [[ابراهیم سلطان]] که اکنون در کتابخانهٔ بادلیان آکسفورد نگه‌داری می‌شود و دربردارندهٔ ۴۷ نگاره است، دستاورد همین رویکرد وی است. نگارش این شاهنامه، با نازک‌کاری و زیبا است و نگاره‌های آن گرچه به پای شاهنامهٔ بایسنقری نمی‌رسد، سیر دگرگونی و بالندگی نگارگری [[مکتب شیراز دوم|مکتب شیراز]] را در دورهٔ دوم به خوبی نشان می‌دهد.&lt;ref&gt;{{یادکرد ژورنال | نام خانوادگی = آژند | نام = یعقوب| عنوان = شاهنامه‌نگاری در مکتب شیراز| ژورنال = فرهنگ مردم| شماره = ۲۴–۲۵|سال = ۷| تاریخ = |ص=}}&lt;/ref&gt; این شاهنامه دارای ۴۸۶ و ۹۳۶ صفحه در اندازه‌های ۲۸/۸x۱۹/۸ سانتیمتر است و دارای ۱۷۶ نگاره است.&lt;ref&gt;{{یادکرد ژورنال | نام خانوادگی = متقالچی | نام = محمود| عنوان = شاهنامه دست‌نویس ابراهیم سلطان| ژورنال = بخارا| شماره = ۷۵|سال = ۱۳۸۹| تاریخ = فروردین - تیر|ص=۱۴۷–۱۵۲}}&lt;/ref&gt;

;; نسخهٔ بایسنقری
دومین شاهنامهٔ نگاره‌دار بااهمیت در [[تیموریان|دورهٔ تیموری]]، [[شاهنامه بایسنقری|شاهنامهٔ بایسنقری]] است. این نسخه در [[کاخ موزه گلستان]] نگه‌داری می‌شود. تاریخ نگارش آن به ۸۳۳ هجری بازمی‌گردد و مربوط به [[مکتب هرات]] است. این اثر در دورهٔ [[بایسنقر]] یکی از نوادگان [[تیمور]] و با پشتیبانی او آفریده شده‌است. خوشنویس اثر ملاجعفر تبریزی بایسنقری و هنرمندان آن ملاعلی و امیر خلیل هستند. نسخه دارای ۷۰۰ برگ است که در هر صفحه ۳۱ خط نگاشته شده‌است. حاوی ۲۲ نقاشی و ۵۸هزار بیت است.&lt;ref&gt;{{پک|پاکباز|۱۳۸۶|ک=دانشنامهٔ هنر|ص=۳۲۹}}&lt;/ref&gt;

سومین نسخهٔ نگاره‌دار دورهٔ تیموری که در مکتب هرات نگارش شده‌است، [[شاهنامه محمد جوکی]] است. این شاهنامه به فرمان [[محمد جوکی]]، فرزند شاهرخ تیموری و در حدود ۸۴۴ هجری آفریده شده‌است. این شاهنامه دارای ۵۳۶ برگ و ۱۰۷۲ صفحه و در اندازه‌های ۲۲/۶x۳۳/۸ سانتیمتر است. این نسخه دارای ۳۱ نگاره است.&lt;ref&gt;{{یادکرد ژورنال | نام خانوادگی = متقالچی | نام = محمود| عنوان = شاهنامه فردوسی، نسخهٔ دست‌نویس محمد جوکی| ژورنال = بخارا| شماره = ۸۸–۸۹|سال = ۱۳۹۱| تاریخ = خرداد - شهریور|ص=۱۹۷–۲۰۶}}&lt;/ref&gt;

[[پرونده:Sultan Muhammad 004.jpg|thumb|نگارهٔ داستان [[هوشنگ]] از شاهنامه تهماسبی]]
; دورهٔ صفوی
;; نسخهٔ تهماسبی
این دست‌نویس در اندازه‌های ۴۷x۳۲ سانتی‌متر و دربردارندهٔ ۷۵۹ برگ و ۲۵۸ نگاره است. ۱۱۸ نگارهٔ آن در ایران و دیگر نگاره‌ها در موزه‌های جهان نگه‌داری می‌شود. [[شاهنامه تهماسبی|شاهنامهٔ تهماسبی]] یکی از شناخته‌شده‌ترین نسخه‌های شاهنامه است و در دوران [[شاه تهماسب صفوی]] نوشته شده‌است. این نسخه در سال ۱۵۷۶ میلادی به عنوان هدیه به [[سلطان سلیم دوم]] داده شده‌است. این نسخه در [[مکتب تبریز دوم]] و در سی سال آفریده شده‌است. خوشنویسان و نگارگران بسیاری در آفرینش این اثر دست داشته‌اند (مانند میرمصور، سلطان محمد، دوست محمد، میرزا علی، میرسیدعلی، مظفرعلی، عبدالصمد و...). این دست‌نوشته در سال ۱۹۵۹ به دست شخصی به نام ادموند رُتشیلد (Edmond de Rothschild) به فردی به نام آرتور هاتون (Arthur Houghton) فروخته شد. شوربختانه هاتون برای فروش تک‌برگ‌های این اثر دست‌نوشته، آن را تکه‌تکه کرد. برخی از این برگ‌ها در [[موزه متروپولیتن نیویورک]] نگه‌داری می‌شود(New York's Metropolitan Museum of Art).&lt;ref&gt;{{پک|پاکباز|۱۳۸۶|ک=دانشنامهٔ هنر|ص=۳۲۸–۳۲۹}}&lt;/ref&gt; در سال ۱۹۷۶ هاتون پیشنهاد فروش برگ‌های باقی‌مانده را به [[محمدرضا شاه]] به قیمت ۲۰میلیون دلار داد. پیشنهادی که رد شد. در نوامبر سال ۱۹۷۶، او ۷ برگ از این اثر را در حراج کریستی به فروش گذاشت. در سال ۱۹۸۸ حراجی ۱۴ برگ دیگر فروخته‌شد. در سال ۲۰۰۶ یک برگ از آن در حراجی ساتبی به موزهٔ آقاخان در ژنو به قیمت ۹۰۴۰۰۰ یورو فروخته‌شد. ۱۱۸ برگ به‌جای‌مانده در دست هاتون پس از مرگش نیز به حراج گذاشته‌شد تا سرانجام دولت جمهوری اسلامی ایران با یک نقاشی اثر [[ویلم دکونینگ]] (Lady No. 3 by Willem De Kooning) آن را دادوستد کرد.&lt;ref&gt;{{پک|دانشور|۲۰۱۰|ک=باغی میان دو خیابان: چهار هزار و یک روز از زندگی کامران دیبا در گفت‌وگو با رضا دانشور|ص=۲۰}}&lt;/ref&gt;

;; نسخهٔ آستان قدس
این نسخه دارای ۵۱ مجلس نگارهٔ ظریف و زیبا به الوان و زر و دارای چهار سرلوح و کتیبه مذهب (طلاکاری شده) و منقش در آغاز و میان هر جلد است. تاریخ نگارش آن ۱۰۶۷ هجری است. بین صفحه‌های آغازین، طلااندازی، تمام برگ‌ها جدول‌بندی به زر تحریردار و لاجورد، و کمندکشی به سیاهی تحریردار است. این نسخه به خط نستعلیق چهارستونهٔ ۲۵ سطری خوشنویسی شده‌است. شمار برگه‌ها ۵۶۰ برگ در اندازه ۳۷x۲۲ سانتیمتر و دارای پوشش مقوایی با عطف و گوشهٔ [[تیماج]] است. این نسخه در گنجینهٔ مخطوطات کتابخانهٔ مرکزی آستان قدس رضوی نگه‌داری می‌شود.&lt;ref&gt;{{یادکرد وب |نویسنده = |نشانی=http://www.tasnimnews.com/fa/news/1393/02/24/369401/نگهداری-دست-نویس-کم-مانند-از-شاهنامه-فردوسی-در-کتابخانه-آستان-قدس-رضوی |عنوان= نگهداری دست‌نویس کم‌مانند از شاهنامه فردوسی در کتابخانه آستان قدس رضوی | ناشر =خبرگزاری تسنیم|تاریخ = ۲۴ اردیبهشت ۱۳۹۳|تاریخ بازبینی= ۱۳ دی ۱۳۹۴| زبان =}}&lt;/ref&gt;

== برگزیدهٔ ابیات شاهنامه ==
'''برگزیدهٔ ابیات شاهنامه''' نامی فراگیر برای کتاب‌هایی است که بخش‌هایی از شاهنامه [[فردوسی]] را دربرمی‌گیرند و در درازنای دوران‌های گوناگون گردآوری و یا چاپ گردیده‌اند.

== چرایی برگزیده‌نگاری از شاهنامه ==
دکتر [[کتایون مزداپور]] در پیشگفتاری که بر ''[[برگزیده شاهنامه فردوسی (رجایی بخارایی)|برگزیدهٔ شاهنامهٔ فردوسی]]'' (به گزینش دکتر احمدعلی رجایی بخارایی) نگاشته‌است می‌نویسد:
{{گفتاورد بزرگ}}
«حجم سنگین شاهنامه، مانع بزرگ بازخوانی و آشنایی نزدیک با آن، بویژه در روزگار ما، مردم شتابزده را از اخت‌شدن با مجموع حوادث و روند کلی و پیوستاری داستان‌های خود بازمی‌دارد، و موجب بوده است که تهیه‌کردن گزیده‌ای از شاهنامه ''از عهدی نزدیک به زمان فردوسی'' آغاز شود.»{{نشان|mazdapour}}
{{پایان گفتاورد بزرگ}}

== برگزیده‌های مشهور ==
;برگزیده‌های پارینه{{نشان|mazdapour}}
* برگزیده‌ای گمشده از [[مسعود سعد سلمان]] که گزینشی بوده‌است از بیت‌های حکمت‌آمیز شاهنامه که به احتمال، متعلق به قرن ششم است.
* برگزیدهٔ شاه‌جهانی

;برگزیده‌های نوین
* دو برگزیده از [[محمد علی فروغی]] با نام‌های ''خلاصهٔ شاهنامه'' و ''منتخب شاهنامه''{{نشان|meenavi}}
* سپاسی، محمود. ''مجموعه ابیات برگزیده از نُه جلد شاهنامهٔ فردوسی''، تهران، ۱۳۴۷.
* [[حبیب یغمایی]]. ''فردوسی در شاهنامه''، تهران، انتشارات یغما، ۱۳۵۳.
:این کتاب به گردآوری و گزیده‌نگاری بیت‌هایی از شاهنامه پرداخته‌است که در آن‌ها فردوسی به طور شخصی در بیان و خطاب مستقیم و بیرون از داستان به خواننده، حضور می‌یابد.
* ''نخبه‌ای از شاهنامه'' (گزیدهٔ اشعار داستانی شاهنامه) و ''داستان‌های ایرانیان'' از [[مجتبی مینوی]]{{نشان|meenavi}}
* رجایی، بخارایی، احمدعلی. ''برگزیدهٔ شاهنامهٔ فردوسی''، به کوشش کتایون مزداپور، تهران: پژوهشگاه علوم انسانی و مطالعات فرهنگی، چاپ سوم ۱۳۸۱.

== کتاب‌های نوشته‌شده بر پایهٔ شاهنامه ==
* ''از رنگ گل تا رنج خار'' (شکل‌شناسی داستان‌های شاهنامه) نوشتهٔ [[قدمعلی سرامی]]
* ''[[هزارافسان کجاست؟]]''، نوشته [[بهرام بیضایی]]
* ''پارسیان و من'' (در سه جلد: کاخ اژدها، راز کوه پرنده، رستاخیز فرامی‌رسد) نوشتهٔ [[آرمان آرین]]
* ''نامهٔ باستان'' (در ۹ جلد) نوشتهٔ [[جلال‌الدین کزازی]]
* ''تصحیح شاهنامه'' به کوشش [[جلال خالقی مطلق]] و با همکاری [[محمود امیدسالار]] و [[ابوالفضل خطیبی]]
* ''تصحیح جلد هفتم نسخهٔ فلورانس شاهنامه'' به کوشش [[عزیزالله جوینی]]
* ''ویرایش شاهنامه'' به کوشش [[فریدون جنیدی]] (دورهٔ شش جلدی)

آمار بیانگر آن است که شمار رجوع و بهره از شاهنامه فردوسی در ایران بالاست. بر اساس آمار، شاهنامهٔ فردوسی در سال ۱۳۹۳ بیش از ۵۰ بار در کشور چاپ و ۱۴۰ بار نیز بازنویسی شده‌است. در این سال ۴۰هزار نسخه از متن شاهنامه در کتاب‌های گوناگون استفاده شده‌است. این بدان معنی است که روزی ۱۲۰۰ نسخه به نام فردوسی رقم خورده‌است.&lt;ref&gt;{{یادکرد وب |نویسنده = |نشانی=http://www.irna.ir/fa/News/81611496/ |عنوان= شاهنامهٔ فردوسی سال گذشته ۱۴۰ بار بازنویسی شد/ خیام سرشناس‌ترین شاعر ایرانی در جهان | ناشر =پایگاه اینترنتی خبرگزاری جمهوری اسلامی (ایرنا)|تاریخ = ۲۷ اردیبهشت ۱۳۹۴|تاریخ بازبینی= ۱۲ دی ۱۳۹۴| زبان =}}&lt;/ref&gt;

=== ویرایش‌های منثور ===
دوازده تن از نویسندگان و پژوهشگران، مانند دکتر [[جلال خالقی]]، [[محمدعلی اسلامی ندوشن]]، دکتر [[منصور رستگار فسایی]]، بهرام گرگین، محبوبه کاشانی، [[میرجلال‌الدین کزازی]]، [[فریدون جنیدی]] و دیگران داستان‌های شاهنامه را به نثر آورده‌اند.&lt;ref&gt;{{یادکرد وب |نویسنده = |نشانی=http://www.bbc.com/persian/afghanistan/2014/04/140421_l09_shahnameh_pashto_translate.shtml |عنوان= نخستین برگردان شاهنامه فردوسی به زبان پشتو | ناشر =پایگاه خبری بی‌بی‌سی فارسی|تاریخ = ۱ اردیبهشت ۱۳۹۳|تاریخ بازبینی= ۱۲ دی ۱۳۹۴| زبان =}}&lt;/ref&gt;

== فیلم‌های ساخته‌شده بر پایهٔ شاهنامه ==
در سال ۱۳۱۳ خورشیدی، [[عبدالحسین سپنتا]] دست به کار ساخت فیلم ''«[[فردوسی (فیلم)|فردوسی]]»'' برای نمایش در [[هزاره فردوسی|جشن هزارهٔ فردوسی]] در توس شد.&lt;ref&gt;{{یادکرد وب |نویسنده = |نشانی=http://hamshahrionline.ir/details/215629|عنوان= چهره به چهره با پسر ۷۸ ساله کارگردان نخستین فیلم ناطق ایران | ناشر =پایگاه اینترنتی همشهری آنلاین|تاریخ = ۳ خرداد ۱۳۹۲|تاریخ بازبینی= ۱۲ دی ۱۳۹۴| زبان =}}&lt;/ref&gt; در سال ۱۳۳۶، [[مهدی رئیس فیروز]] فیلم ''«رستم و سهراب»'' را کارگردانی کرد.&lt;ref&gt;{{یادکرد وب |نویسنده = |نشانی=http://www.sourehcinema.com/Title/Title.aspx?id=138209300102 |عنوان= رستم و سهراب | ناشر =بانک جامع اطلاعات سینمای ایران/ سوره سینما|تاریخ = |تاریخ بازبینی= ۱۲ دی ۱۳۹۴| زبان =}}&lt;/ref&gt; هم‌چنین در زمینهٔ شاهنامه، فیلم‌های ''«بیژن و منیژه»'' به کارگردانی [[منوچهر زمانی]] در سال ۱۳۳۷، ''«سیاوش در تخت جمشید»'' به کارگردانی [[فریدون رهنما]] در سال ۱۳۴۶، ''«مردان سحر»'' به کارگردانی [[اسماعیل نوری‌علاء]] در سال ۱۳۵۰، ''«شاهزادهٔ ایرانی»'' به کارگردانی [[محمد نوری‌زاد]] در سال ۱۳۸۴&lt;ref&gt;{{یادکرد وب |نویسنده = |نشانی=http://www1.jamejamonline.ir/printable.aspx?newsnum=100906664973 |عنوان= فردوسی و سینما/ تصویر خاموش افسانه‌ها | ناشر =پایگاه اینترنتی جام‌جم آنلاین|تاریخ = ۲۴ اردیبهشت ۱۳۸۸|تاریخ بازبینی= ۱۲ دی ۱۳۹۴| زبان =}}&lt;/ref&gt; و مجموعه انیمیشن سه قسمتی ''«[[افسانه ماردوش (انیمیشن)|افسانه ماردوش]]»'' به کارگردانی [[حسین مرادی‌زاده]] در سال ۱۳۸۱ تا ۱۳۸۴ ساخته شده‌است.&lt;ref&gt;{{یادکرد وب | عنوان=سه‌گانه «افسانه ماردوش» از شبکه پویا بازبخش می‌شود | نشانی=http://isna.ir/fa/news/91103018010/سه-گانه-افسانه-ماردوش-از-شبکه-پویا-بازبخش| تاریخ بازبینی=۱۷ نوامبر ۲۰۱۴}}&lt;/ref&gt;

[[بوریس کیمیاگرف]] (کارگردان [[یهودیت|یهودی‌تبار]] [[تاجیک‌ها|تاجیک]] و زادهٔ [[سمرقند]]) که به فردوسی مهری بسیار داشت، پرهزینه‌ترین فیلم‌های تاریخ سینمای تاجیکستان (''«پرچم کاوهٔ آهنگر»'' در سال ۱۹۶۱،&lt;ref&gt;{{یادکرد وب |نویسنده = |نشانی=http://www.honarnews.com/prtfxmdj.w6djtagiiw.html |عنوان= شاهنامه؛ شکوه شاعرانه شرق/ تجلیل از «فردوسی» در تنهاترین سخنرانی فرهنگی «استالین»! | ناشر =پایگاه خبری هنری|تاریخ = ۱۱ مرداد ۱۳۹۱|تاریخ بازبینی= ۱۲ دی ۱۳۹۴| زبان =}}&lt;/ref&gt; ''«داستان رستم»'' و ''«رستم و سهراب»'' در سال ۱۹۷۱ و ''«داستان سیاوش»'' در سال ۱۹۷۶) را ساخت.&lt;ref&gt;{{یادکرد وب |نویسنده = |نشانی=http://www.imdb.com/name/nm1300318/ |عنوان= Boris Kimyagarov in IMDB | ناشر = IMDB|تاریخ = |تاریخ بازبینی= ۱۲ دی ۱۳۹۴| زبان =انگلیسی}}&lt;/ref&gt; هم‌چنین {{پم|ویشرام بدکار|Vishram Bedekar}} فیلم ''«رستم و سهراب»'' را در سال ۱۹۶۳ ساخته‌است.&lt;ref&gt;{{یادکرد وب |نویسنده = |نشانی=http://www.imdb.com/title/tt0133188/ |عنوان= Rustom Sohrab (1963) | ناشر =IMDB|تاریخ = |تاریخ بازبینی= ۱۲ دی ۱۳۹۴| زبان =انگلیسی}}&lt;/ref&gt;

== پژوهشکده‌های شاهنامه ==
[[بنیاد شاهنامه فردوسی]]، مؤسسه تحقیقاتی وابسته به [[وزارت فرهنگ و هنر]]، در سال ۱۳۵۰ با هدف پیشبرد پژوهشهای دربارهٔ شاهنامه فردوسی، و تصحیح و انتشار متن انتقادی شاهنامه بنیانگذاری شد. سرپرستی علمی بنیاد از ابتدای بنیان با [[مجتبی مینوی]] و از سال ۱۳۵۵ با [[محمدامین ریاحی]] بود. کوشش‌های این بنیاد شامل گردآوری نسخه‌های شاهنامه و بن‌مایگان پژوهشی دربارهٔ شاهنامه از سراسر جهان، و ارزیابی آنها به منظور تصحیح متن شاهنامه، و برابر نهادن نسخه‌ها و تهیه متن تصحیح‌شده از بخش‌های مختلف شاهنامه توسط پژوهشگران بنیاد بود. از برجسته‌ترین پژوهشگران بنیاد شاهنامه، [[جلال خالقی مطلق]] و [[احمد تفضلی]] بودند. بنیاد شاهنامه پس از انقلاب ۱۳۵۷ از ادامه کار بازماند.

دومین پژوهشکده شاهنامه در خرداد ۱۳۹۳ (ژوئن ۲۰۱۴) در کالج پمبروکِ [[دانشگاه کمبریج]] گشایش یافت. مرکز شاهنامه دانشگاه کمبریج دارای آرشیو بزرگی از نگاره‌های نسخه‌های خطی شاهنامه مربوط به سده‌های گوناگون است. مدیریت این مرکز در حال حاضر با فیروزه عبدلاوا، استاد و پژوهشگر تاریخ و هنر ایران در این دانشگاه است. دانشگاه کمبریج توانست با کمک مالی بیتا دریاباری (سرمایه‌دار و خیّر ایرانی-آمریکایی) مرکز شاهنامه‌پژوهی را در بخش ایران‌شناسی این دانشگاه تأسیس کند. این مرکز در آغاز با کمک مالی ۲میلیون دلاری به پروژهٔ شاهنامهٔ دانشگاه کمبریج که در سال ۱۹۹۹ به کوشش چارلز ملویل پدید آمده‌بود، آغاز به کار کرد. کالج پمبروک که پیشینه‌ای ششصد ساله دارد یکی از ۳۱ کالج دانشگاه کمبریج است که کارنامهٔ برجسته‌ای در ایران‌شناسی دارد.&lt;ref&gt;{{یادکرد وب |نویسنده = |نشانی=http://www.bbc.com/persian/arts/2014/06/140603_l12_shahnameh_centre_persian_studies.shtml |عنوان= افتتاح مرکز شاهنامه در دانشگاه کمبریج بریتانیا | ناشر =پایگاه خبری بی‌بی‌سی فارسی|تاریخ = ۱۳ خرداد ۱۳۹۳|تاریخ بازبینی= ۱۲ دی ۱۳۹۴| زبان =}}&lt;/ref&gt;

== جستارهای وابسته ==
{{درگاه|ادبیات|شاهنامه}}
{{Div col}}
* [[شاهنامه تهماسبی]]
* [[شاهنامه دموت]]
* [[شاهنامه رشیدا]]
* [[شاهنامه‌خوانی]]
* [[نقالی ایرانی]]
* [[بنیاد شاهنامه فردوسی]]
* [[بنیاد فردوسی]]
* [[رستم و سهراب (اپرا)]]
* [[فهرست جای‌ها در شاهنامه]]
{{Div col end}}

== یادداشت‌ها ==
&lt;references group="یادداشت" /&gt;&lt;references group="یادداشت" /&gt;

== پانویس ==
{{پانویس|۳|راست‌چین=بله|ریز=بله}}
* {{پاورقی|meenavi}} مینوی، مجتبی. ''فردوسی و شعر او''، تهران: سلسله انتشارات انجمن آثار ملی (۵۶)، ۱۳۴۶.
* {{پاورقی|mazdapour}} رجایی بخارایی، احمدعلی. ''برگزیدهٔ شاهنامهٔ فردوسی''، به کوشش کتایون مزداپور، تهران: پژوهشگاه علوم انسانی و مطالعات فرهنگی، چاپ سوم ۱۳۸۱، ISBN 964-426-177-1

== بن‌مایه ==
* {{یادکرد کتاب | نام خانوادگی = دانشور| نام = رضا| نام خانوادگی۲ = | نام۲ = | عنوان = باغی میان دو خیابان: چهار هزار و یک روز از زندگی کامران دیبا در گفت‌وگو با رضا دانشور| کوشش = | ترجمه = | جلد = | سال = ۲۰۱۰| ناشر = البرز|مکان = فرانسه| شابک = ISBN 978-2-35997-001-2| صفحه = | پیوند = | تاریخ بازبینی =}}
* {{یادکرد کتاب | نام خانوادگی = شریف‌زاده| نام = سیدعبدالمجید| عنوان = تاریخ نگارگری در ایران | کوشش = | ترجمه = | جلد = | سال = ۱۳۷۵ | ناشر = انتشارات حوزهٔ هنری|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = صفا| نام = ذبیح‌الله| عنوان = حماسه‌سرایی در ایران | کوشش = | ترجمه = | جلد = | سال = ۱۳۶۳ | ناشر = امیرکبیر|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = نولدکه| نام = تئودور| عنوان = حماسهٔ ملی ایران | کوشش = | ترجمه = بزرگ علوی| جلد = | سال = ۱۳۷۹ | ناشر = نگاه|مکان = تهران| شابک = ISBN 964-6736-79-3| صفحه = | پیوند = | تاریخ بازبینی =}}
* {{یادکرد کتاب | نام خانوادگی = پاکباز| نام = رویین| عنوان = دانشنامهٔ هنر | کوشش = | ترجمه = | جلد = | سال = ۱۳۸۶ | ناشر = فرهنگ معاصر|مکان = تهران| شابک = ISBN 964-5545-41-2| صفحه = | پیوند = | تاریخ بازبینی =}}
* {{یادکرد کتاب | نام خانوادگی = ریاحی| نام = محمدامین| عنوان = [[سرچشمه‌های فردوسی‌شناسی]] | کوشش = | ترجمه = | جلد = | سال = ۱۳۷۲ | ناشر = پژوهشگاه علوم انسانی و مطالعات فرهنگی|مکان = تهران| شابک = ISBN 978-964-426-201-2| صفحه = | پیوند = | تاریخ بازبینی =}}
* {{یادکرد کتاب | نام خانوادگی = بنداری| نام = فتح بن علی| عنوان = الشاهنامه | نام ویراستار = عبدالوهاب| نام خانوادگی ویراستار = عزّام| کوشش = | ترجمه = | جلد = | سال = | ناشر = سعاد الصباح|مکان = | شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = فردوسی| نام = ابوالقاسم| عنوان = شاهنامه | نام ویراستار ۱ = ایرج| نام خانوادگی ویراستار ۱ = افشار| نام ویراستار ۲ = محمود| نام خانوادگی ویراستار ۲ = امیدسالار | کوشش = | ترجمه = | جلد = | سال = ۱۳۸۴| ناشر = طلایه|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = فردوسی| نام = ابوالقاسم| عنوان = شاهنامه | نام ویراستار = جلال| نام خانوادگی ویراستار = خالقی مطلق| کوشش = | ترجمه = | جلد = هشتم| سال = ۱۳۸۶| ناشر = بنیاد میراث ایران|مکان = نیویورک| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = فردوسی| نام = ابوالقاسم| عنوان = شاهنامه | نام ویراستار = مصطفی| نام خانوادگی ویراستار = جیحونی| کوشش = | ترجمه = | جلد = صفر| سال = ۱۳۷۹| ناشر = شاهنامه‌پژوهی|مکان = اصفهان| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = جوینی| نام = عزیزالله| عنوان = شاهنامه از دست‌نویس موزهٔ فلورانس | کوشش = | ترجمه = | جلد = | سال = ۱۳۷۵ | ناشر = انتشارات دانشگاه تهران|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = مستوفی| نام = حمدالله| عنوان = ظفرنامه| نام ویراستار = مهدی| نام خانوادگی ویراستار = مداینی| کوشش = | ترجمه = | جلد = | سال = ۱۳۸۰| ناشر = پژوهشگاه علوم انسانی و مطالعات فرهنگی|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = انجوی شیرازی| نام = سیدابوالقاسم| عنوان = فردوسی‌نامه | کوشش = | ترجمه = | جلد = ۱| سال = ۱۳۶۹ | ناشر = علمی|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = علوی توسی| نام = محمد بن رضا| عنوان = معجم شاهنامه| نام ویراستار = حسین| نام خانوادگی ویراستار = خدیو جم| کوشش = | ترجمه = | جلد = | سال = ۱۳۵۳| ناشر = بنیاد فرهنگ ایران|مکان = | شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = جنیدی| نام = فریدون| عنوان = نامهٔ پهلوانی| کوشش = | ترجمه = | جلد = | سال = ۱۳۶۰| ناشر = بلخ (وابسته به بنیاد نیشابور)|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = پاکباز| نام = رویین| عنوان = نقاشی ایران، از دیرباز تا امروز | کوشش = | ترجمه = | جلد = | سال = ۱۳۸۴ | ناشر = زرین و سیمین|مکان = تهران| شابک = ISBN 964-92113-3-0| صفحه = | پیوند = | تاریخ بازبینی =}}
* {{یادکرد کتاب | نام خانوادگی = آدامووا| نام = ا.ت.| نام خانوادگی۲ = گیوزالیان| نام۲ = ل.ت.| عنوان = نگاره‌های شاهنامه | کوشش = | ترجمه = زهره فیضی| جلد = | سال = ۱۳۸۳ | ناشر = فرهنگستان هنر|مکان = تهران| شابک = ISBN 964-422-629-1| صفحه = | پیوند = | تاریخ بازبینی =}}
* {{یادکرد کتاب | نام خانوادگی = بیضایی| نام = بهرام| عنوان = [[هزارافسان کجاست؟]] | کوشش = | ترجمه = | جلد = | سال = ۱۳۹۱ | ناشر = انتشارات روشنگران و مطالعات زنان|مکان = تهران| شابک = | صفحه = | پیوند = | تاریخ بازبینی =}}
* {{یادکرد کتاب | نام خانوادگی = محقق| نام = مهدی| عنوان = هزارهٔ فردوسی: مجموعه مقالات دانشمندان ایران و ایران‌شناسان جهانی | کوشش = | ترجمه = | جلد = | سال = ۱۳۸۹ | ناشر = انجمن ترویج زبان و ادب فارسی|مکان = تهران| شابک = | صفحه = | پیوند = | تاریخ بازبینی =}}

{{چپ‌چین}}
* {{یادکرد دانشنامه|نام خانوادگی=Khaleghi-Motlagh|نام=jalal|پیوند نویسنده=جلال خالقی مطلق|مقاله=FERDOWSI, ABU'L-QĀSEM i. Life|دانشنامه=[[دانشنامه ایرانیکا|Encyclopædia Iranica]]|سال=۱۹۹۹|نشانی=http://www.iranicaonline.org/articles/ferdowsi-i|تاریخ بازبینی=26 January 2012|زبان=en}}
{{پایان چپ‌چین}}

== پیوند به بیرون ==
{{در پروژه‌های خواهر
|ویکی‌نبشته=شاهنامه
|ویکی‌انبار-رده=Shahnameh
}}
* [https://www.mediafire.com/folder/4kaia4ytyt3va//xanesh-kazazi خوانش شاهنامهٔ فردوسی با صدای استاد میرجلال‌الدین کزازی]
* [http://www.ganjoor.ir/ شاهنامه به صورت آنلاین و کامل در وب]، [[گنجور (وبگاه)|وب‌گاه گنجور]]
* [http://shahrefarang.com/overlooked-shahnamah/ هفت تصویر از شاهنامهٔ پنهان مانده متعلق به ۱۶۴۰ میلادی]
* [http://www.aparat.com/v/ERYCO پویانمایی ضحاک ماردوش ( باشگاه شاهنامه پژوهان  )]
* [http://www.aparat.com/v/fCaQV افسانه ماردوش (باشگاه شاهنامه پژوهان  )]
* [http://www.aparat.com/v/xfkYV مستندی درباره فردوسی (باشگاه شاهنامه پژوهان )]
* [http://shahnamehpajohan.ir/چرا-فردوسی-و-شاهنامه-ی-او-در-جهان-بی-همت/ چرا فردوسی و شاهنامه او در جهان بی همتاست ؟ (مرتضی ثاقب فر)]
* [http://shahnamehpajohan.ir/درستایش-فردوسی-سروده-علیرضا-شجاع-پور/ در ستایش فردوسی ]
* [http://shahnamehpajohan.ir/مقالات-خرد-در-شاهنامه/ خرد در شاهنامه]

{{شاهنامه}}
{{حماسه‌های منظوم جهان}}
{{سفره هفت سین}}
{{نمادهای ملی ایران}}

[[رده:فرزندکشی در ادبیات داستانی]]
[[رده:حافظه جهانی ثبت‌شده]]
[[رده:شاهنامه]]
[[رده:اساطیر ایرانی]]
[[رده:حماسه‌های فارسی]]
[[رده:کتاب‌های سده ۱۰ (میلادی)]]
[[رده:کتاب‌های سده ۱۱ (میلادی)]]
[[رده:نمادهای ملی ایران]]</text>
      <sha1>16pczz03bv5h1ewhej7z92a7t9pz9iv</sha1>
    </revision>
  </page>
  