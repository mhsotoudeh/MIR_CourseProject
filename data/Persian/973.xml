<page>
    <title>چهارطاقی</title>
    <ns>0</ns>
    <id>5725</id>
    <revision>
      <id>15661014</id>
      <parentid>15660920</parentid>
      <timestamp>2015-08-04T10:45:02Z</timestamp>
      <contributor>
        <username>DaneshDan</username>
        <id>508643</id>
      </contributor>
      <minor />
      <comment>/* ویرایش به وسیلهٔ [[وپ:ابرابزار|ابرابزار]] */</comment>
      <model>wikitext</model>
      <format>text/x-wiki</format>
      <text xml:space="preserve">[[پرونده:CharTaghi.JPG|بندانگشتی|چپ|320px|&lt;center&gt; [[چهارطاقی قطب‌آباد]]&lt;/center&gt;]]
'''چهارطاقی''' یا '''چارتاقی'''، در [[معماری]] به کالبدی با زمینه چهارگوش و پوشش گنبدی، متشکل از چهارپایه و یک طاق گنبدی بر روی آن، با چهار ورودی طاق‌دار گفته می‌شود. چهارطاقی را چهاردر، '''چهارقاپو''' و چهاردروازه نیز نامیده‌اند.

چهارطاق یک نقشه مربع دارد و عناصر اصلی تشکیل دهنده آن عبارت‌اند از: یک [[جرز]] در هر یک از چهار گوشه نقشه مزبور، [[چهار قوس]] که چهار جرز را به هم متصل می‌کند، یک [[گنبد]] که به کمک یک گوشواره در بالای قوسها ساخته می‌شود و یک درگاه که در هر یک از چهار ضلع بنا پس از خاتمه کار به وجود می‌آید.
کاربرد چهارطاقی، در معماری غیرمذهبی، در ایجاد سازه‌ها و بناهایی اغلب تشریفاتی است، از جمله در برپایی موقت چهارطاق به عنوان بخشی از [[آذین‌بندی]] در جشنها.

از طرحهای چهارطاقی، به‌سبب قابلیتهای بسیار در زمینه [[فضاسازی]]، در گستره زمانی و مکانی و در بناهای مذهبی و غیرمذهبی استفاده شده است. این طرحها در دوره اسلامی نیز، از آسیای میانه تا آفریقا، برای ساخت مساجد و آرامگاه‌ها، و با ایجاد تغییراتی، از جمله در گوشه‌سازیِ آن، به‌کار رفته است.

== چهارطاقی در دوره‌های مختلف ==
۱. از دوره '''اشکانی'''، که دوره شکل‌گیری چهارطاقی دانسته شده، دو چهارطاقی مهم برجای مانده است:

الف. چهار طاقی [[قلعه ضحاک]] بر بالای صخره‌ای بین مراغه و زنجان، که دوازده متر ارتفاع دارد و در سه ضلع، دهانه طاق‌دار بزرگ و در ضلع دیگر پنجره کوچکی دارد و به دلیل تزیینات متنوع، احتمالاً بنایی غیرمذهبی و اقامتگاه حاکم قلعه بوده است.

ب. چهار طاقی [[بازه‌هور]]، در نزدیکی روستای رباط سفید، بین تربت حیدریه و نیشابور، که با [[ماسه]] و [[ملات گچ]] و [[سنگ لاشه]] ساخته شده است. ابعاد هر ضلع آن حدود پانزده متر است و روی جرزها، با قطعات سنگی تخت، طاقهای ضربی ایجاد شده است.

۲. ساخت بنای چهارطاق در دوره '''ساسانی''' برای انواع بناها نیز ادامه یافت و به اوج خود رسید و در بناهای مذهبی چهارطاقی هم در ساخت آتشگاه‌ها و هم در اتاق اصلی آتشکده‌ها که پوشش گنبدی با زمینه مربع داشت، به کار رفت.

الف. [[آتشکده کُنارسیاه]] در جنوب فیروزآباد شامل دو بنا، یعنی آتشگاه و چهارطاق، با راهرو پیرامونی است که با [[«طاقْ آهنگ»]] پوشیده شده است

ب. [[آتشگاه فیروزآباد]] از سنگ تراشیده با گنبدی آجری است، شامل یک محوطه چهارگوش مرکزی با دهانه‌های عمیق بزرگ در هر طرف و چهار در محوری و الحاقی در اطراف آن

ج. [[چهارطاقی نیاسر]] نزدیک کاشان، متعلق به زمان [[اردشیر اول ساسانی]]، یک چهارطاقی با نقشه سنّتی است که گنبد آن شامل هشت قالب گچی ترکیب شده با نی در لابه‌لای اندود داخلی طاق و در نوع خود بی‌نظیر است

د. [[آتشکده آذرگشنسب تخت سلیمان]]، در جنوب آذربایجان غربی، نیز از بهترین چهار طاقیهای دوره ساسانی است

== نمونه‌هایی از چهارطاقی ==
در [[فیروزآباد]] (گور)، [[باکو]]، [[فراشبند]]، [[جره]]، [[نطنز]]، [[کازرون]]، [[آتشکوه]]، [[نیاسر]] (متعلق به دورهٔ اردشیر اول ساسانی)، [[نویس]] در حوالی [[ساوه]]، عبدل‌آباد [[بردسکن]] و جاهای دیگر باقی‌مانده‌است. آتشکده [[آذرگشنسب]] در [[تخت سلیمان]] نیز از نمونه‌های چهارطاقی‌های دوره [[ساسانی]] است.&lt;ref&gt;گدار و دیگران، ص ۱۴&lt;/ref&gt; بیشتر چهارطاقی‌های مذکور، وابسته به آتشکده‌ها و محل استقرار آتش و اجرای مراسم دینی، و سایبان دائم برای آتش بوده‌اند.&lt;ref&gt;گدار و دیگران، ص ۱۶&lt;/ref&gt;

== چهار طاقی در دوره اسلامی ==
در دوره اسلامی از طرح چهارطاقی در شماری از بناهای غیردینی، چون کوشک‌ها، نیز استفاده شده‌است. برخی از چهارطاقی‌ها نیز در دوران اسلامی به مسجد یا امامزاده تبدیل شده‌اند. از طرح‌های چهارطاقی، به‌سبب قابلیتهای بسیار در فضاسازی، در گستره زمانی و مکانی و در بناهای مذهبی و غیرمذهبی استفاده شده‌است.&lt;ref&gt;گدار و دیگران، ص ۳۵&lt;/ref&gt;

در دوره اسلامی، از چهارطاق ابتدا در مساجد مستقلاً استفاده شد و سپس ایوان با آن تلفیق، و مساجد بزرگ‌تر با اجزای بیشتر تشکیل شد، مانند [[مسجدجامع اردبیل]]. مسلمانان در به کارگیری طرح چهارطاق در ساختمان مساجد، آتش و آتشدان را از فضای داخلی برداشتند و ضلع قبله را با دیوار و نماد قبله پوشاندند و برای باطنی‌تر شدن فضای چهارطاق و عدم توجه به خارج، درگاه‌ها و [[ایوان]]‌ها و راهروها و حیاطهای داخلی و درها و دیوارهای خارجی را افزودند. محور اصلی نیز در جهت قبله قرار گرفت. همچنین بنا که در بلندیهای خارج شهر ساخته می‌شد، پس از تبدیل شدن به مسجدجامع در مرکز شهر احداث گردید. ابعاد بزرگ مساجد جامع تغییراتی را در چهارطاقی به دنبال داشت و جرزهای جسیم جانبی به جای [[قوس]]‌ها به کار گرفته شد. در این روند، چهارطاقیهای ساسانی اساس برخی از مساجد بزرگ ایران شدند که به مسجد ـ کوشک نیز شهرت یافته‌اند. بازمانده‌ای منحصر به فرد، که شکل اولیه آن تا حدودی حفظ شده و از هر چهار طرف باز و فاقد محراب است، چهارطاقی مجردی است میان حیاط [[مصلای یزد]].

== مهمترین مساجد چهار طاغی شناخته شده در ایران ==
۱.[[مسجد جامع اردستان]]

۲.[[مسجد جامع برسیان]]

۳.[[مسجد جامع بروجرد]]

۴.[[مسجد جامع نطنز]]

۵.[[مسجد جامع گلپایگان]]

۶.[[مسجد جامع اصفهان]]

۷.[[مسجد جامع قزوین]]

۸.[[مسجد جامع قم]]

۹.[[مسجد جامع ساوه]]

== چهارطاقی در مساجد ==
چهارطاقی در مساجدِ دارای تالار مستطیل نیز به کار رفته است، مانند [[مسجد محمدیه یزد]] که در وسط نقشه مستطیل، تالاری مربع با گنبدهای مدور تعبیه شده که شبیه چهار طاقیهای دوره ساسانی، نظیر نیاسر کاشان، است.

این سازه و نقشه خاص در معماری مساجد در خارج از محدوده امروزی ایران نیز رواج یافت که از آن جمله است: مساجد دیگ‌گران در هزاره در شمال شرقی بخارا و [[چهارستون در ترمذ]] و [[تلختن بابا در ترکمنستان]]، وضوخانه [[مسجد ابن‌طولون]] در مصر، [[قُبّةالبرودیین]] در مراکش، مسجد [[بزرگ وان]] در ترکیه، و [[مسجد تحفهْ والا در دهلی]]، که ویرانه‌های باقی‌مانده بخش مرکزی آن نشان‌دهنده ساختمان بنای آن براساس چهارطاق است

== استفاده از چهارطاقی در ارامگاه‌ها ==
معماری آرامگاه‌ها نیز تا حدود زیادی از طرحهای چهارطاقی دوره ساسانی متأثر است، گرچه در این نمونه‌ها طرح اصلی دستخوش تغییراتی شده است، مانند تبدیل دهانه‌های بزرگ به درگاه‌های کوچک و در مراحل بعد به طاق‌نماهای تزیینی. [[آرامگاه امیراسماعیل سامانی در بخارا]] از نمونه‌های اولیه آن است؛ که به‌ویژه در آسیای مرکزی و هند بسیار از آن تقلید شده است، از جمله در مقبره [[سلطان سنجر]] در مرو، [[آرامگاه هوشنگ شاه]] در ماندو در هند و [[آرامگاه سلطان بَلبَن]] در دهلی که از اولین نمونه‌های معماری اسلامی در هند به شمار می‌رود. [[مقبره شیخ‌عثمان مرندی در سیهوان هند]]، در میان سده‌های هشتم تا دهم به‌تدریج تکمیل شده است. این مقبره چهارطاقی است که نمای بیرونی آن [[کاشی‌کاری]] شده و ورودی آن [[پیش‌طاقی دارد]]. بناهای آرامگاهی با الگوی چهارطاقی، از طریق آسیای مرکزی، تا چین نیز گسترش یافت. قدیم‌ترین آرامگاه اسلامی در کانتون چین، به این سبک بنا شده است. نشانه‌های به‌کارگیری چهارطاق در [[آرامگاه‌های فاطمی، مرابطون، ایوبی و ممالیک]] در مصر نیز یافت می‌شود.&lt;ref&gt;کتاب تاریخ هنر&lt;/ref&gt;&lt;ref&gt;مقاله تأثیر چهار طاقی‌های ایران باستان در معماری مساجد و تداوم آنها در معماری مساجد کشورهای همسایه از میترا ازاد-محمدرضا پورجعفر&lt;/ref&gt;&lt;ref&gt;آشنایی با معماری ایران&lt;/ref&gt;

== جستارهای وابسته ==
* [[چهارتاقی دانشمندان ایرانی]]

== منابع ==
* آثار ایران، آندره گدار، یدا گدار، ماکسیم سیرو و دیگران، ترجمه ابوالحسن سروقد مقدم، انتشارات آستان قدس رضوی، ۱۳۶۵
{{پانویس|۲}}
{{موضوعات بستک}}
[[رده:باستان‌شناسی]]
[[رده:معماری]]</text>
      <sha1>lqu3niwsvjkon69fxo6gvsnnesv69bz</sha1>
    </revision>
  </page>
  