<page>
    <title>ایمیل</title>
    <ns>0</ns>
    <id>5845</id>
    <revision>
      <id>18001183</id>
      <parentid>17687296</parentid>
      <timestamp>2016-08-29T06:53:25Z</timestamp>
      <contributor>
        <username>Derakhshan</username>
        <id>464771</id>
      </contributor>
      <comment>افزودن الگوی {{ارتباطات با واسطه رایانه}}</comment>
      <model>wikitext</model>
      <format>text/x-wiki</format>
      <text xml:space="preserve">'''وب میل''' {{به انگلیسی| Web Mail}}   یا '''ایمیل''' {{به انگلیسی|email}} یا '''رایانامه''' به [[نامه]]‌ای دیجیتالی گفته می‌شود که در شبکه‌ای رایانه‌ای از یک فرستنده به یک یا چند گیرنده فرستاده می‌شود. '''سرویس ایمیل''' یا '''رایاپیک''' {{به انگلیسی|e-mail service}} سامانه‌ای است که این خدمات را ارائه می‌کند. '''نشانی پست الکترونیکی''' یا '''رایانشانی'''&lt;ref&gt;''رایانشانی'' واژهٔ مصوب ''فرهنگستان زبان و ادب فارسی'' به جای ''email'' در [[زبان انگلیسی|انگلیسی]] است.{{یادکرد وب | عنوان=جستجوی واژه‌های مصوب فرهنگستان | تاریخ بازبینی=۲۷ دسامبر ۲۰۱۱ | ناشر=فرهنگستان زبان و ادب فارسی | نشانی=http://www.persianacademy.ir/fa/wordsSearch.aspx | کد زبان=fa}}&lt;/ref&gt; {{به انگلیسی|e-mail address}}، نشانی است که برای رایانامه مشخص شده‌است.

یکی از کاربردهای [[اینترنت]] فرستادن و دریافت نامه‌های [[الکترونیک|الکترونیکی]] است؛ نامهٔ الکترونیکی [[پرونده (رایانه)|پرونده‌ای]] است که از طریق شبکهٔ اینترنت برای مخاطبی که دارای رایانشانی است، فرستاده می‌شود.

اگر شما دارای یک پست الکترونیکی روی شبکه اینترنت باشید و برایتان یک رایانامه فرستاده شده باشد، این رایانامه روی دستگاه [[کارساز]] [[شبکه|شبکه‌ای]] که به آن متصل هستید باقی می‌ماند تا شما به شبکه وصل شوید، سپس با پیام ((نامهٔ تازه)) روبرو می‌شوید که می‌توانید به کمک نرم‌افزارهای مورد استفاده خود آن را بخوانید و به آن پاسخ دهید.

۸۰٪ رایانامه‌های جهان [[هرزنامه]] هستند.&lt;ref&gt;روزنامه آسیا، ۲۱ آبان ۱۳۹۳ شماره ۳۴۶، سال چهاردهم، بخش آسیای آی تی سی صفحهٔ ۱۵&lt;/ref&gt;

== تاریخچه ==
دربارهٔ نحوه ابداع و به‌کارگیری ایمیل اختلاف نظر وجود دارد.&lt;ref&gt;[http://www.mehrnews.com/fa/newsdetail.aspx?NewsID=1628039 چامسکی تاریخ اختراع نامه الکترونیکی را زیر سؤال برد]&lt;/ref&gt;

== برابر فارسی برای ای‌میل ==
واژهٔ مرکب انگلیسی electronic mail به شکل گرته‌بردارانه به بسیاری از زبان‌های جهان راه یافته است. به سخن دیگر، هر یک از دو واژهٔ این ترکیب جداگانه به زبان‌های مقصد برگردانده شده و سپس در آن زبان‌ها واژهٔ مرکبی شکل داده‌اند؛ برای نمونه در فرانسوی به courrier électronique، در آلمانی به elektronische Post، در عربی به ''برید إلکترونی''، در روسی به электронная почта و در فارسی به '''نامهٔ الکترونیک''' و '''پست الکترونیک''' برگردانده شده است.

طولی نکشید که واژهٔ مرکب انگلیسی electronic mail در خود این زبان به صورت کوته‌نوشت email درآمد و کاربرد گسترده یافت. از آن پس همین صورت کوته‌نوشت هم به بسیاری از زبان‌های دیگر راه یافت (نگاه کنید به صفحهٔ مربوط به همین واژه در ویکی‌پدیای دیگر زبان‌ها). این وام‌واژه در فارسی به صورت '''ایمیل''' و '''ای‌میل''' نوشته می‌شود.

واژه‌های '''رایانامه''' و '''پیام‌نگار''' از جمله پیشنهادهای فرهنگستان برای نام‌گذاری این پدیده در فارسی هستند که البته هنوز به تصویب نهایی نرسیده‌اند. تا امروز (۱۰ آبان ۱۳۹۲) وبگاه فرهنگستان برابر تصویب‌شده‌ای برای این پدیده منتشر نکرده است.&lt;ref&gt;{{یادکرد وب | عنوان=جستجوی واژه‌های مصوب فرهنگستان | ناشر=فرهنگستان زبان و ادب فارسی | نشانی= http://www.persianacademy.ir/fa/word/ | کد زبان=fa}}&lt;/ref&gt; با این حال در همین وبگاه، در صفحهٔ ارتباط با فرهنگستان، به جای email واژهٔ '''پیام‌نگار''' به کار رفته است.&lt;ref&gt;{{یادکرد وب | عنوان= صفحهٔ ارتباط با فرهنگستان در وبگاه این سازمان | نشانی= http://www.persianacademy.ir/fa/contactUs.aspx | کد زبان=fa}}&lt;/ref&gt;

در واژهٔ ''رایانامه'' جزء ''رایا'' کوتاه‌شدهٔ ''رایانه'' است (مانند e که کوتاه‌شدهٔ electronic است). به سخن دیگر، بدین‌سان در انگلیسی و فارسی برای ساختن واژه‌های اینترنتی و رایانه‌ای یک پیشوند ساخته شده است. به این فرایند [[دستوری‌شدگی]] می‌گویند. پیشوند «رایا-» هم در فارسی مانند پیشوند -e در انگلیسی نشان‌دهندهٔ رایانه‌ای و اینترنتی بودن چیزی است.

از زمرهٔ نهادها و مرجع‌های رسمی که واژهٔ ''رایانامه'' را پذیرفته‌اند، [[شورای عالی انفورماتیک]] است که در «واژه‌نامهٔ مرجع برای ترجمهٔ محیط لینوکس»، Electronic Mail را ''نامهٔ الکترونیکی'' و E-mail را ''رایانامه'' ترجمه کرده است.&lt;ref&gt;{{یادکرد وب | عنوان=واژه نامه مرجع برای ترجمه محیط لینوکس | تاریخ بازبینی=۲۷ دسامبر ۲۰۱۱ | ناشر=شورای عالی انفورماتیک | نشانی=http://tihcec.tabaar.com/Nashrie/Files/874.pdf | کد زبان=FA}}&lt;/ref&gt;

== پروتکل‌ها ==
برای ارسال ایمیل‌ها از پروتکل [[SMTP]] استفاده می‌شود. این پروتکل مشخص می‌کند که چگونه یک [[مأمور ارسال نامه]] باید یک نامه را از کاربر ارسال کننده دریافت کرده و آن را به [[صندوق پستی]] کاربر گیرنده تحویل دهد. رایجترین پیاده‌سازی‌های این پروتکل برنامه‌های [[سندمیل]] و [[پست‌فیکس]] هستند. همچنین دو پروتکل رایج دیگر به نام‌های [[پوپ]] و [[قرارداد پیام‌گزینی]] وجود دارند که کاربر گیرنده با استفاده از این پروتکل‌ها می‌توانید به صندوق پستی خود متصل شده و نامه‌های خود را بخواند. پیاده‌سازی‌های مختلفی از این دو پروتکل وجود دارد که از میان معروفترین آنها می‌توان به [[داوکت]] اشاره کرد.

== نرم‌افزارهای دریافت و ارسال ایمیل ==
برای فرستادن و دریافت ایمیل، [[نرم‌افزار|نرم‌افزارهای]] گوناگونی رایج است از جمله [[مایکروسافت آوت لوک]] که تحت [[ویندوز]] است و همچنین نرم‌افزار [[اوولوشن]] یا [[Kmail]] که تحت سیستم‌عاملهای مبتنی بر [[یونیکس]] مانند [[گنو/لینوکس]] کار می‌کند و یا نرم‌افزارهای مبتنی بر وب مانند squirrelmail و RoundCube.

== سرویس‌های ایمیل ==
از جمله خدمات دهندگانی که به صورت رایگان به افراد، یک پست الکترونیک (ایمیل) ارائه می‌دهند می‌توان به موارد زیر اشاره کرد:
* [[جیمیل]]
* [[یاهومیل]]
* [[هات‌میل]]
* [[آمریکن آنلاین]]
* [[آی‌کلاد]]
* [[یاهو]]

== جستارهای وابسته ==
* [[نامه]]
* [[فهرست پستی]]

== منابع ==
{{پانویس|۲}}
{{ویکی‌انبار-رده|E-mail}}
{{ارتباطات با واسطه رایانه}}

[[رده:اختراعات آمریکایی]]
[[رده:اسناد الکترونیک]]
[[رده:پست الکترونیک]]
[[رده:تاریخ اینترنت]]
[[رده:معرفی‌شده‌های ۱۹۷۱ (میلادی)]]
[[رده:واژگان اینترنت]]</text>
      <sha1>4get6l70e3pyukbizeulwqi80el0d21</sha1>
    </revision>
  </page>
  