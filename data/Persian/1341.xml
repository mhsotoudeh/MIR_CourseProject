<page>
    <title>تگزاس</title>
    <ns>0</ns>
    <id>6731</id>
    <revision>
      <id>17692115</id>
      <parentid>17412637</parentid>
      <timestamp>2016-07-25T14:07:03Z</timestamp>
      <contributor>
        <username>YamahaBot</username>
        <id>557743</id>
      </contributor>
      <minor />
      <comment>اصلاح متن  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">{{Coord|۳۱|N|۱۰۰|W|region:US-TX_type:adm1st_scale:10000000|display=title}}
{{US state
 | Name = تگزاس
 | Fullname = ایالت تگزاس{{سخ}}Texas
 | Former = Republic of Texas
 | Former_flag = Previous flag of Texas.svg
 | Flag = Flag of Texas.svg
 | Flaglink = '''[[پرچم تگزاس]]'''
 | Seal =Seal_of_Texas.svg
 | Seallink = آرم تگزاس
 | Map = Map_of_USA_TX.svg
 | Nickname = Lone Star State{{سخ}}([[ایالت تک ستاره]])
 | Motto = Friendship{{سخ}}(دوستی)
 | Capital = [[آستین]]
 | LargestCity = [[هیوستون]]
 | Governor = [[ریک پری]] (ج)
 | Senators = [[جان کورنین]] (ج){{سخ}}[[تد کروز]] (ج)
 | PostalAbbreviation = TX
 | TradAbbreviation = Tex.
 | OfficialLang = No Official Language{{سخ}}''See [[Languages spoken in Texas|languages of Texas]]''
 | AreaRank = ۲&lt;sup&gt;مین&lt;/sup&gt;
 | TotalAreaUS = ۲۶۱٬۷۹۷
 | TotalArea = ۶۷۸٬۰۵۱
 | LandAreaUS = ۲۶۱٬۷۹۷ &lt;!--www.texas.gov Texas Almanac 2006-2007 Edition--&gt;
 | LandArea = ۶۷۸٬۰۵۱
 | WaterAreaUS = ۶٬۷۸۴ &lt;!--www.texas.gov Texas Almanac 2006-2007 Edition--&gt;
 | WaterArea = ۱۷٬۵۷۰
 | PCWater = ۲٫۵
 | PopRank = ۲&lt;sup&gt;مین&lt;/sup&gt;
 | 2010Pop = ۲۶٬۰۵۹٬۲۰۳
 | DensityRank = ۲۸ام
 | 2000DensityUS = ۷۹٫۶ &lt;!--quickfacts.census.gov --&gt;
 | 2000Density = ۳۰٫۷۵
 | AdmittanceOrder = ۲۸&lt;sup&gt;مین&lt;/sup&gt;
 | AdmittanceDate = ۲۹ دسامبر ۱۸۴۵ میلادی
 | TimeZone = [[منطقه زمانی مرکزی|Central]]: [[UTC]]-۶/[[ساعت تابستانی|-۵]]
 | TZ1Where = most of state
 | TimeZone2 =[[Mountain Standard Time Zone|Mountain]]: [[UTC]]-۷/[[ساعت تابستانی|-۶]]
 | TZ2Where = tip of [[West Texas]]
 | Latitude = ۲۵°۵۰'N to 36°30'N
 | Longitude = ۹۳°۳۱'W to 106°38'W
 | WidthUS = ۷۷۳ &lt;!-- http://www.texasalmanac.com/environment/ --&gt;
 | Width = ۱۲۴۴
 | LengthUS = ۷۹۰
 | Length = ۱۲۷۰
 | HighestPoint  = [[قله گوادالوپ]]&lt;ref name="usgs"&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= |نویسندگان سایر بخش‌ها=|ترجمه=|صفحه= |زبان=en |مقاله= [http://erg.usgs.gov/isb/pubs/booklets/elvadist/elvadist.html#Highest Elevations and Distances in the United States] |ژورنال= |نشریه=U.S Geological Survey |تاریخ= 29 April 2005 |دوره= |شماره= |شاپا=}} Retrieved on November 8.&lt;/ref&gt;
 | HighestElevUS = ۸۷۴۹
 | HighestElev = ۲۶۶۷
 | MeanElevUS = ۱۷۰۰
 | MeanElev = ۵۲۰
 | LowestPoint = [[خلیج مکزیک]]&lt;ref name="usgs"/&gt;
 | LowestElevUS = ۰
 | LowestElev = ۰
 | ISOCode = US-TX
 | Website = www.texas.gov}}

'''تگزاس''' یا '''تکزاس''' {{به انگلیسی|''Texas''}} یکی از ۵۰ ایالت [[آمریکا]]، دومین ایالت پرجمعیت این کشور (بعد از [[کالیفرنیا]]) و همچنین دومین ایالت بزرگ آمریکا (بعد از [[آلاسکا]]) است. این ایالت در جنوب آمریکا قرار دارد و دارای مرز بین‌المللی با کشور [[مکزیک]] است. همچنین از نظر مرزبندی ایالتی، از طرف غرب با ایالت [[نیومکزیکو]]، شمال با [[اوکلاهما]]، شمال‌شرق [[آرکانزاس]] و از طرف شرق هم با [[لوئیزیانا]] دارای مرزهای مشترک است. مساحت تگزاس ۶۹۶٫۲۰۰ کیلومتر مربع بوده و جمعیت روبه رشد آن بر طبق آمارهای ژوئیه ۲۰۱۳ برابر است با ۲۶٫۴ میلیون نفر.

[[هیوستون]] بزرگ‌ترین شهر تگزاس و چهارمین شهر بزرگ در کل آمریکاست در حالی که [[سان آنتونیو]] دومین شهر بزرگ تگزاس بوده و هفتمین شهر بزرگ آمریکا محسوب می‌شود. از دیگر شهرهای مهم این ایالت می‌توان به [[ال پاسو]] و [[آستین، تگزاس|آستین]] - که مرکز تگزاس نیز است - اشاره نمود. شعار تگزاس [[ایالت تک‌ستاره]] است که این شعار روی پرچم مربوط به این ایالت و مهر ایالتی آن نیز ذکر شده. این شعار درواقع بیان‌گر این موضوع است که روزی تگزاس، بعد از استقلال و جدایی از مکزیک، خود یک [[جمهوری تگزاس|کشور]] بوده (که این موضوع در مورد سایر ایالت‌ها رخ نداده). همچنین ریشه نام تگزاس (Texas) برگرفته شده از کلمهٔ Tejas است که در زبان [[قبیله کادو|کادوها]] به معنی رفقا و دوستان است.

اگرچه که تگزاس در جنوب آمریکا است و عمدتاً آن را بخاطر هوای گرم و بیابانی می‌شناسند، تنها ۱۰٪ از خاک تگزاس شامل بیابان است. همچنین بخاطر مساحت زیادش، تقریباً می‌توان گفت که گونه‌های مختلف طبیعی و آب‌وهوایی [[ایالت‌های جنوبی آمریکا|جنوبی]] و [[ایالت‌های جنوب غربی آمریکا|جنوب‌غربی]] آمریکا را در آن مشاهده نمود.

از شعارهای مربوط به این ایالت می‌توان به شعار [[شش پرچم بر فراز تگزاس]] اشاره نمود که نشان از ۶ کشور و حکومتی دارد که بر کل یا مناطقی از تگزاس در طول تاریخ حکمرانی کردند. از جمله این کشورها می‌توان به [[اسپانیا]] اشاره نمود. اسپانیا اولین کشور اروپایی بود که ادعای مالکیت قسمت‌هایی از تگزاس را کرد. [[فرانسه]] هم چندی بعدتر مالک قسمت‌هایی شد. سپس تا سال ۱۸۳۶ این ایالت تحت تصرف کشور [[مکزیک]] بود تا اینکه اعلام استقلال کرد و خود [[جمهوری تگزاس]] را تشکیل داد. در پایان نیز در سال ۱۸۴۵ به خاک آمریکا پیوست و یکی از ایالت‌های آمریکا شد. اما ششمین پرچم مربوط است به [[ایالات مؤتلفه آمریکا]] که تگزاس مدتی به آنها پیوسته بود.

یکی از صنایع تگزاس که بعد از [[جنگ داخلی آمریکا|جنگ داخلی]] بسیار در این ایالت رونق گرفت، صنعت [[گاو]]داری و پرورش گاو است. بخاطر این پیشینه قدیمی در صنعت پرورش گاو، واژگانی چون [[کابوی]] ایجاد شدند که به این ایالت و مردمانش اشاره دارند. همچنین در قرن بیستم با کشف شدن منابع نفتی و شروع به استخراج آنها، اقتصاد تگزاس کاملاً متحول شده و پیشرفت بسیار خوبی را تجربه کرد. از علل موفقیت تگزاس می‌توان به سرمایه‌گذاری‌های بزرگ این ایالت بر روی مراکز آکادمیک و دانشگاهی و در نتیجه استفاده از تکنولوژی و روش‌های نوین در صنایع خود اشاره نمود. امروزه تگزاس در صنایعی چون [[صنایع پتروشیمی|پتروشیمی]]، انرژی، [[صنعت رایانه|رایانه]]، لوازم دیجیتال، [[فناوری هوافضا|هوافضا]] و [[تحقیقات پزشکی]] از ایالت‌های پیشرو است.

== نام ==
نام تگزاس بطور دقیق «تک‌ساس» تلفظ می‌شود، و برگرفته از واژهٔ Tejas است که نامی سرخ‌پوستی از [[قبیله کادو|قبیلهٔ کادو]] است.&lt;ref&gt;''Texas: 2008 State Travel Guide''. Texas Department of Transportation. pp.1&lt;/ref&gt; این واژه اشاره به نام بومیان اولیه این منطقه دارد و به معنای «دوست» و «رفیق» می‌باشد.&lt;ref&gt;[http://www.tejasindians.info/index.html Tejas Indians&lt;!-- عنوان تصحیح شده توسط ربات --&gt;]&lt;/ref&gt;

در زمان حکمرانی اسپانیایی‌ها بر این منطقه، نام تگزاس رسماً Nuevo Reino de Filipinas: La Provincia de Texas شده بود. آنتونیو مارجیل، اولین شخصی بود که رسماً در تاریخ ۲۰ ژوئیه ۱۷۱۶ از این نام در نامه‌ای رسمی استفاده نمود. البته این اسم در زبان عامیانه و صحبت‌های مردمی چندان مورد استفاده قرار نمی‌گرفت و عمدتاً بیشتر در اسناد رسمی از آنها استفاده می‌شد.

== جغرافی ==
ایالت تگزاس بعد از [[آلاسکا]]، دومین ایالت بزرگ آمریکا است که مساحتی حدود ۶۹۶٫۲۰۰ کیلومتر مربعی دارد. با این حساب حدود ۱۰٪ از کل کشور [[فرانسه]] و دو برابر از کشورهایی چون [[آلمان]] و [[ژاپن]] بزرگ‌تر است. اگر تگزاس همچنان یک کشور مستقل می‌ماند، بعد از [[شیلی]] و [[زامبیا]]، چهلمین کشور بزرگ جهان عنوان می‌گرفت.

تگزاس در منطقه جنوب مرکزی آمریکا قرار دارد و سه مرز آن با رودخانه‌ها مشخص شده. رودخانه [[رودخانه ریوگرانده|ریوگرانده]] که مرزی طبیعی بین تگزاس و کشور مکزیک ایجاد کرده. رودخانه سرخ که مرز مابین تگزاس و مرز بین دو ایالت اوکلاهوما و آرکانزاس است و در نهایت رودخانه سابین که از طرف شرق مرزی طبیعی با ایالت لوئیزیانا ایجاد کرده. اما در کل تگزاس دارای ۳٫۷۰۰ آبراهه (رودخانه) نام‌دار و ۱۵ رودخانه بزرگ می‌شود که در بین همه، [[رودخانه ریوگرانده|ریوگرانده]] از همه بزرگ‌تر است. همچنین چندین دریاچه طبیعی و بیش از ۱۰۰ دریاچه (مخازن) مصنوعی و غیرطبیعی آبی دارد.

=== زندگی جانوری ===
حیوانات و حشرات مختلفی در تگزاس زندگی می‌کنند. به شکل دقیق‌تر، حدود ۱۰۰ گونه از [[پستانداران]]، ۲۱۳ گونه از [[خزندگان]] و چندین گونه پرنده‌های مختلف ساکن ایالت تگزاس هستند که در کل حدود ۵۹۰ گونه بومی را تشکیل می‌دهند. از این بین حدود ۱۲ گونه از سایز مناطق به تگزاس منتقل شده و در حال حاضر آزادانه در حال تولیدمثل و زندگی هستند.

=== آب و هوا ===
[[پرونده:Bastrop state park lake.jpg|بندانگشتی|200px|طبیعت تگزاس را می‌توان در [[هیل کانتری تگزاس|هیل کانتری]] آن دید.]]
آب‌وهوای تگزاس بخاطر مساحت بسیار بالای آن مختلف و متفاوت است. به عنوان مثال ال پاسو در غربی‌ترین نقطه تگزاس دارای میانگین بارش سالیانه ۲۲۰ میلی‌متری است در حالی که مناطق جنوب شرقی این ایالت میزان بارش ۱٫۶۰۰ میلی‌متری را به شکل سالیانه تجربه می‌کنند. همچنین دالاس در منطقه مرکزی تگزاس میزان بارشی متعادل، حدود ۹۴۰ میلی‌متری را داراست.

در خصوص بارش برف، مناطق غربی شاهد بارش برف به شکل چندین باره هستند در حالی که مناطق مرکزی بارش برف را سالی یک یا دوبار تجربه می‌کنند و برعکس، مناطق شرقی هر چندسال یک‌بار شاهد بارش برف هستند. برف به ندرت در مناطق جنوبی [[سان آنتونیو]] دیده می‌شود.

گرم‌ترین دمای به ثبت رسیده در ماه‌های تابستان در مناطق غربی ۲۶ درجه سانتیگراد است در حالی که بعضی دیگر از مناطق تا ۳۲ درجه هم می‌رسند. اما در کل آب و هوای تگزاس در شرق مرطوب و شرجی، در غرب خشک و بیابانی، و در شمال قاره‌ایست.

=== گازهای گلخانه‌ای ===
تگزاس بزرگ‌ترین تولیدکننده گازهای گلخانه‌ای در آمریکاست. به شکل سالیانه تقریباً ۶۸۰ میلیارد کیلوگرم کربن‌دی‌اکسید توسط این ایالت تولید می‌شود. اگر تگزاس کشوری مستقل بود، هفتمین تولیدکننده گازهای گلخانه‌ای در جهان نام می‌گرفت. یکی از مهم‌ترین علل تولید این میزان آلودگی، وجود تعداد زیادی [[نیروگاه سوخت فسیلی]] در این ایالت است.

=== بلایای طبیعی ===
در باب حوادث طبیعی، تگزاس تقریباً عاری از مناطق زلزله‌خیز است. در عوض نواحی شرق مجاور [[خلیج مکزیک]] هر ساله در اواخر فصل تابستان شاهد تردد سیستم‌های پرفشاری همچون [[توفند]]های سهمگین هستند که می‌توانند باعث ایجاد خساراتی فراگیر گردند. [[توفند آیک]] و [[توفند ریتا]] دو نمونه توفند در سالهای اخیرند که در تگزاس خرابی ببار آوردند. در نواحی شمال ایالت در عوض تعدد [[پیچند]]ها بیشتر دیده می‌شود.

== فرهنگ ==
:{{اصلی|فرهنگ تگزاس}}
:{{اصلی|معماری تگزاس}}
[[پرونده:UT cheerleaders San Diego 2007-12-26.jpg|270px|چپ|بندانگشتی|[[هلهله چی|مشوقان]] تیم [[تگزاس لانگ‌هورنز]] در مسابقات قهرمانی [[فوتبال آمریکایی]] دانشگاه‌های کشور در سال ۲۰۰۷]]

شهرهای [[لاباک]]، [[آماریلو]]، [[دالاس]]، [[هیوستون]]، و مناطق اطراف آن از نظر فرهنگی جزئی از [[ایالت‌های جنوبی آمریکا]] محسوب می‌شوند، در حالیکه نواحی جنوب و غرب [[آستین]] همانند [[سن آنتونیو]] و [[ال پاسو]] (جنوب و غرب ایالت) جزو [[ایالت‌های جنوب غربی آمریکا]] محسوب می‌گردند.

فرهنگ لاتینوها (اسپانیایی زبانان) در تگزاس حضور بسیار مشهودی دارد. اعیادی مثل [[سینکو دو مایو]]، [[فیستا سن آنتونیو]]، و [[فیستا نوچه دل ریو]] هر ساله به صورت پرتعداد برگزار می‌گردند، و مشاهده جشن‌های با حضور [[پینیاتا]] و [[ماریاچی]] واقعه‌ای بس روزمره می‌نماید.

=== نمادها ===
[[پروانه شهریار]] حشره افتخاری ایالت تگزاس است.&lt;ref&gt;[http://www.lsjunction.com/insect.htm The Texas State Insect: Monarch Butterfly&lt;!-- عنوان تصحیح شده توسط ربات --&gt;]&lt;/ref&gt; علاوه بر این، [[آرمادیلو]] رسماً «[[پستاندار]] کوچک افتخاری» ایالت تگزاس است.&lt;ref&gt;[http://www.tpwd.state.tx.us/huntwild/wild/species/dillo/ Nine-banded Armadillo (Dasypus novemcinctus)&lt;!-- عنوان تصحیح شده توسط ربات --&gt;]&lt;/ref&gt;

اما [[درازشاخ تگزاس]] است که نماد راستین ایالت و رسماً «پستاندار بزرگ افتخاری» ایالت تگزاس می‌باشد.&lt;ref&gt;[http://www.srttexas.org/tx_lnghn.html The Texas State Mammal: Longhorn&lt;!-- عنوان تصحیح شده توسط ربات --&gt;]&lt;/ref&gt;

== مردم ==
[[پرونده:ES-Texas Population Density.png|بندانگشتی|270px|نقشه پراکندگی جمعیت ایالت تگزاس. چهار نقطه بزرگ قرمزرنگ بترتیب بزرگی، شهرهای [[دالاس]]، [[هیوستون]]، [[سن آنتونیو]]، و [[آستین]] هستند. در انتهای جنوب ایالت، شهر [[مک‌آلن]]، و در نوک منتهی‌الیه غرب ایالت، شهر [[ال پاسو]] را نیز به رنگ قرمز می‌توان دید.]]

بر طبق آمارهای [[اداره آمار آمریکا]]، جمعیت ایالت تگزاس تا ماه ژوئیه ۲۰۱۳ برابر بود با ۲۶٫۴۴۸٫۱۹۳ نفر بوده که رشدی ۵٫۲ درصدی را به نسبت آمارهای این اداره تا سال ۲۰۱۰ را نشان می‌دهد.&lt;ref&gt;http://www.census.gov/popest/data/state/totals/2013/tables/NST-EST2013-01.csv&lt;/ref&gt;

تا سال ۲۰۱۴ تگزاس شامل ۳٫۵ میلیون اتباعی می‌شد که محل تولدشان در کشور دیگری است (۱۵٫۶٪ از کل جمعیت) که بر طبق برآورد انجام گرفته، حدود ۱٫۲ میلیون آنها به شکل غیرقانونی ساکن تگزاس هستند. بین سال‌های ۲۰۰۰ تا ۲۰۰۶ تگزاس بیشترین رشد را در مهاجرت‌های غیرقانونی، به نسبت سایر ایالت‌ها داشت. همچنین دو سوم کل جمعیت این ایالت در شهرهای بزرگ همچون هیوستون ساکن هستند

=== نژاد ===
* سفید آمریکایی ۷۰٫۴ درصد
* سیاه‌پوست یا آفریقایی-آمریکایی ۱۱٫۸ درصد
* بومی آمریکایی ۰٫۷ درصد
* آسیایی ۳٫۸ درصد &lt;small&gt;(هندی ۱٫۰ درصد - ویتنامی ۰٫۸ درصد - چینی ۰٫۶ درصد - فیلیپینی ۰٫۴ درصد - کره‌ای ۰٫۳ درصد - ژاپنی ۰٫۱ درصد - سایر آسیایی‌ها ۰٫۶درصد)&lt;/small&gt;
* آمریکایی‌های جزایر آرام ۰٫۱ درصد
* سایر نژادها ۱۰٫۵ درصد
* دو یا چندنژادی ۲٫۷ درصد

سن میانه اهالی تگزاس ۳۳٫۱ سال است. سفیدان ۴۸٫۳٪، لاتینوها ۳۵٫۷٪، و سیاهان ۱۱٫۹٪ جمعیت تگزاس را تشکیل می‌دهند. ۱۵٫۹٪ اهالی تگزاس متولد خارج از کشور هستند در حالیکه این رقم برای ایالات متحده آمریکا ۱۲٫۵٪ است.&lt;ref&gt;Sources: U.S. Census Bureau; U.S. International Trade Administration; Economic Policy Institute paper, "Revisiting NAFTA," Sept. 28, 2006.
 لینک: http://ap.google.com/article/ALeqM5jkXpcBW9B-Aqbi0BqvrX75HM0h6AD8V4NL200&lt;/ref&gt;

ایالت تگزاس بیش از ۶۰۰٬۰۰۰ مسلمان ساکن دارد.&lt;ref&gt;[http://governor.state.tx.us/news/speech/5156/ Office of the Governor Rick Perry - Speeches - Commemorating the Aga Khan's Visit&lt;!-- عنوان تصحیح شده توسط ربات --&gt;]&lt;/ref&gt;

=== ایرانیان مقیم تگزاس ===
تگزاس همچنین دارای جمعیت زیادی ایرانی‌تبار و فارسی‌زبان است. از ناموران این گروه [[سوزان روشن]]، [[هوشنگ انصاری]]، [[انوشه انصاری]]، [[شان دایوری]]، و [[فریناز کوشانفر]] می‌باشد. [[مصطفی چمران]]، [[کمال خرازی]]، و [[ابراهیم یزدی]] نیز از دانشگاهیان مقیم و یا دانش آموختگان این ایالت بوده‌اند.

در سال ۲۰۰۶ علی و گیتا صابریون، دو ایرانی مقیم شهر [[هیوستون]] در تگزاس مبلغ ۱۰ میلیون دلار به [[مرکز سرطان ام دی اندرسون دانشگاه تگزاس]] اهدا کردند.&lt;ref&gt;[http://www.mdanderson.org/departments/newsroom/display.cfm?id=1B4B1107-CA18-4F96-881E24CCFF9059A4&amp;method=displayFull&amp;pn=00c8a30f-c468-11d4-80fb00508b603a14 M. D. Anderson Cancer Center - News Release - Gita and Ali Saberioon Contribute $10 Million to M. D. Anderson Research Effort - M. D. Anderson Cancer Center&lt;!-- عنوان تصحیح شده توسط ربات --&gt;]&lt;/ref&gt;&lt;ref&gt;[http://www.bizjournals.com/houston/stories/2006/02/06/daily38.html M.D. Anderson receives $10M gift from Saberioons - Houston Business Journal:&lt;!-- عنوان تصحیح شده توسط ربات --&gt;]&lt;/ref&gt;&lt;ref&gt;[http://www.payvand.com/news/07/dec/1013.html Profile of an Iranian-American philanthropist: Ali Saberioon&lt;!-- عنوان تصحیح شده توسط ربات --&gt;]&lt;/ref&gt;

== شهرهای تگزاس ==
شهرهای مهم تگزاس [[دالاس]]، [[سن‌آنتونیو]]، [[فورت وورث]]، [[آستین]]، [[ال پاسو]]، [[سن مارکوس]]، [[ویکو]]، [[کورپوس کریستی]]، [[آماریلو]]، [[میدلند، تگزاس|میدلند]]، [[لاباک]]، و [[هیوستن]] هستند.

شهرهای [[هوستون]]، [[سن‌آنتونیو]]، و [[دالاس]] به ترتیب چهارمین، هفتمین، و نهمین بزرگ‌ترین شهرهای آمریکا از لحاظ جمعیتی می‌باشند. اما با احتساب مناطق حومه‌ای، [[دالاس]]-[[فورت وورث]] بزرگ‌ترین کلان شهر ایالت و چهارمین کلان شهر بزرگ [[ایالات متحده آمریکا]] است.

&lt;center&gt;
&lt;gallery&gt;
پرونده:SesquicentennialPark GeorgeHWBushStatue.jpg|[[هیوستون]]: مرکز تأسیسات نفتی آمریکا و ششمین بندر دنیا
پرونده:Xvisionx Dallas Stemmons.jpg|کلان-شهر [[دالاس-فورت وورث]]
پرونده:AustinSkylineLouNeffPoint-2010-03-29-b.JPG|[[آستین]]، پایتخت ایالت
File:Downtown San Antonio View.JPG|[[سن آنتونیو]]: زادگاه تگزاس
File:Cityscape of El Paso at Dusk.jpg|[[ال پاسو]]: بزرگترین شهر مرزی تگزاس
&lt;/gallery&gt;
&lt;/center&gt;

&lt;center&gt;
{| class="infobox" style="text-align:center; width:97%; margin-right:10px; font-size:90%"
! align=center style="background:#FF9999;" colspan="9"| مراکز پرجمعیت ایالت تگزاس
|-
! align=center style="background:#F5F5F5;" | رتبه در تگزاس{{سخ}}در محدوده شهری
! align=center style="background:#F5F5F5;" | رتبه در آمریکا{{سخ}}در محدوده شهری
! align=center style="background:#F5F5F5;" | [[فهرست شهرهای ایالات متحده آمریکا#تگزاس|شهر]]
! align=center style="background:#F5F5F5;" | جمعیت (۲۰۱۱){{سخ}}با احتساب حومه&lt;ref&gt;[http://www.census.gov/popest/data/metro/totals/2011/index.html Metropolitan and Micropolitan Statistical Areas Totals: Vintage 2011 - U.S Census Bureau&lt;!-- عنوان تصحیح شده توسط ربات --&gt;]&lt;/ref&gt;
! rowspan=11 |
|-
| align=center style="background:#f5f5f5;" | ۱ || ۴ ||align=center | '''[[هیوستون]]''' || ۵٬۹۴۶٬۸۰۰ ||
|-
| align=center style="background:#f5f5f5;" | ۲ || ۷ ||align=center | '''[[سن آنتونیو]]''' || ۲٬۱۴۲٬۵۴۸ ||
|-
| align=center style="background:#f5f5f5;" | ۳ || ۸ ||align=center | '''[[دالاس-فورت وورث]]''' || ۶٬۳۷۱٬۷۷۳ ||
|-
| align=center style="background:#f5f5f5;" | ۴ || ۱۵ ||align=center | '''[[آستین]]''' || ۱٬۷۱۶٬۲۸۹ ||
|-
| align=center style="background:#f5f5f5;" | ۵ || ۲۱ ||align=center | '''[[ال پاسو]]''' || ۲٬۲۰۰٬۰۰۰&lt;ref&gt;[http://www.elpasoinfo.com/ با احتساب دیگر قسمت شهر در خاک مکزیک]&lt;/ref&gt; ||
|-
| align=center style="background:#f5f5f5;" | ۶ || ۶۴ ||align=center | '''[[کورپاس کریستی]]''' || ۴۲۸٬۱۸۵ ||
|-
| align=center style="background:#f5f5f5;" | ۷ || ۸۶ ||align=center | '''[[لاریدو، تگزاس|لاریدو]]''' || ۷۴۷٬۴۹۴&lt;ref&gt;{{cite web|url=http://world-gazetteer.com/wg.php?x=&amp;men=gcis&amp;lng=en&amp;dat=32&amp;geo=-2&amp;srt=pnan&amp;col=aohdq&amp;pt=a&amp;va=x|title=با احتساب قسمت شهر در خاک مکزیک|archiveurl=http://web.archive.org/web/20071001090654/http://world-gazetteer.com/wg.php?x=&amp;men=gcis&amp;lng=en&amp;dat=32&amp;geo=-2&amp;srt=pnan&amp;col=aohdq&amp;pt=a&amp;va=x|archivedate=2007-10-01}}&lt;/ref&gt; ||
|-
| align=center style="background:#f5f5f5;" | ۸ || ۸۷ ||align=center | '''[[لاباک]]''' || ۲۸۴٬۸۹۰ ||
|-
| align=center style="background:#f5f5f5;" | ۹ || ۱۱۹ ||align=center | '''[[آماریلو]]''' || ۲۴۹٬۸۸۱ ||
|-
| align=center style="background:#f5f5f5;" | ۱۰ || ۱۸۵ ||align=center | '''[[مک‌آلن]]''' || ۷۷۴٬۷۶۹ ||
|-
| align=center style="background:#f5f5f5;" | ۱۱ || ۱۹۴ ||align=center | '''[[ویکو]]''' || ۲۳۴٬۹۰۶ ||
|-
|}
&lt;/center&gt;
{{-}}

=== نقشه‌ها ===
&lt;center&gt;
&lt;gallery&gt;
File:Map Relief Texas.png|نقشه متوسط ارتفاعات اراضی
File:Map of Texas precipitations.png|نقشه میزان متوسط بارندگی ایالت
File:Map of Texas temperatures.png|نقشه مقایسه دمای متوسط ایالت
&lt;/gallery&gt;
&lt;/center&gt;

== تاریخ تگزاس ==
[[پرونده:Mission San Juan nima (1).JPG|بندانگشتی|[[تسبیح]]ات [[نذر|نذورات]] برروی تندیس قدیسه در ''[[میسیون سان خوان]]'' در سن آنتونیو. این مکان در سال ۱۷۱۶ در [[سن آنتونیو]] توسط مبلغان پرتغالی بنا گردید.]]

:{{اصلی|تاریخ تگزاس}}
نقوش ۴ هزار سالهٔ متعددی بر روی دیواره‌های غارهای [[پارک ایالتی سمینول کنیون]] در جنوب تگزاس دیده می‌شود.

[[پرچم تگزاس]] تا کنون ۶ بار تغییر چهره داده‌است: پرچم [[اسپانیا]]، پرچم [[فرانسه]]، پرچم [[مکزیک]]، پرچم [[جمهوری تگزاس]]، پرچم [[ایالات مؤتلفه آمریکا|کنفدراسیون ایالات جنوب آمریکا]]، و [[پرچم آمریکا|پرچم ایالات متحده آمریکا]].

[[سن آنتونیو]] قلب تاریخی تگزاس به شمار می‌آید و محل [[جنگ آلامو]] است که در آن تگزاس برای استقلال علیه ارتش [[مکزیک]] مبارزه کرد. نهایتاً تگزاس رسماً در سال ۱۸۴۵ عضو ایالات متحده آمریکا گردید، و در سال‌های ۱۸۳۶–۱۸۴۵ یک کشور مستقل بود. نام این کشور '''[[جمهوری تگزاس]]''' بود.

در سال ۱۸۶۱، تگزاس از ایالات متحده جدا گشت، و عضو [[ایالات مؤتلفه آمریکا]] گردید. با شکست این گروه در [[جنگ داخلی آمریکا]]، تگزاس نیز بار دیگر به ایالات متحده پیوست.

== دولت و سیاست در تگزاس ==
{{اصلی|دولت تگزاس}}

به غیر از شهرهای بزرگ همانند هیوستون و سن انتونیو و دلاس-فورت وورث و آستین، اکثر ساکنین ایالت را جمهوری خواهان تشکیل می‌دهند بخصوص در قسمتهای شمالی و مرکزی و شرقی. این توازن البته با ازدیاد روزافزون جمعیت اسپانیایی-تبارها در ۲۰ سال آینده در حال تغییر است. بطور نمونه در حال حاضر اسپانیایی-تبارها در شهرهای سن انتونیو و ال پاسو بزرگترین گروه جمعیتی هستند و لذا بیشتر به دموکراتها نزدیکتر بوده‌اند.

تگزاس در حال حاضر در [[کنگره آمریکا]] ۳۶ نماینده در مجموع دارد که از آنها ۱۲ نفر دموکرات و ۲۴ تای مابقی جمهوریخواهند.

تگزاس یک سیستم پارلمان دو مجلسی دارد: '''مجلس نمایندگان تگزاس''' ۱۵۰ عضو دارد که به مدت چهار تا ترم دو ساله می‌توانند در مقام خود خدمت کنند. جو استراوس (ج) سخنگوی مجلس است. '''مجلس سنای تگزاس''' نیز ۳۲ عضو دارد که می‌توانند به مدت دو ترم چهار ساله در مقام خود خدمت کنند. دیوید دوهرست (ج) ریاست سنا را بر عهده دارد.

همچنین تگزاس مراکز نظامی متعدد و بزرگی نیز دارد. بزرگ‌ترین پایگاه نظامی [[ایالات متحده آمریکا]] به نام پایگاه [[فورت هود]] در [[ایالت تگزاس]] قرار دارد.&lt;ref&gt;[http://www.bbc.co.uk/persian/world/2009/11/091106_wmt-texas-shooting.shtml آمریکا «سوگوار» حادثه تیراندازی در تگزاس], [[بی‌بی‌سی فارسی]]&lt;/ref&gt;

&lt;center&gt;
&lt;gallery&gt;
File:Rick Perry by Gage Skidmore 8.jpg|'''فرماندار:''' [[ریک پری]] (جمهوریخواه)
&lt;/gallery&gt;
&lt;gallery&gt;
File:Ted Cruz, official portrait, 113th Congress.jpg|'''سناتور:''' [[تد کروز]] (جمهوریخواه)
File:John Cornyn official portrait, 2009.jpg|'''سناتور:''' [[جان کرنین]] (جمهوریخواه)
&lt;/gallery&gt;
&lt;gallery&gt;
File:Texas State Capitol Night.jpg|مجلس سنا و نمایندگان ایالت در [[کاپیتول ایالت تگزاس]] قرار دارد
File:TexasSupremeCourtBuilding.JPG|[[دیوان عالی تگزاس]]
&lt;/gallery&gt;
&lt;gallery&gt;
File:82 Texas House Structure.svg|ساختار سیاسی مجلس نمایندگان تگزاس (آبی: دموکرات، قرمز: جمهوریخواه)
File:81TexasSenateStructure.jpg|ساختار سیاسی سنای تگزاس (آبی: دموکرات، قرمز: جمهوریخواه)
&lt;/gallery&gt;
&lt;/center&gt;

== ورزش ==
[[پرونده:Spurs vs. Lakers.jpg|بندانگشتی|270px|چپ|[[سن آنتونیو اسپرز]] در مصاف با [[لس آنجلس لیکرز]]]]

با داشتن تیمهای [[سان آنتونیو اسپرز]]، [[دالاس ماوریکس]]، و [[هیوستون راکتز]]، تگزاس دارای بیشترین تعداد تیم‌های ورزشی (بعد از [[کالیفرنیا]] با ۴ تیم [[لس آنجلس لیکرز]]، [[لس آنجلس کلیپرز]]، [[گلدن استیت واریرز]] و [[ساکرمنتو کینگز]]) در لیگ قهرمانی بسکتبال [[ان بی ای]] می‌باشد.

تیم [[سن آنتونیو اسپرز]] (San Antonio Spurs)، قهرمان لیگ [[بسکتبال]] حرفه‌ای [[ان. بی. ای]] (NBA) آمریکا در سالهای ۱۹۹۹، ۲۰۰۳، ۲۰۰۵، و ۲۰۰۷ از شهر [[سن آنتونیو]] می‌باشد.

اما علاوه بر تیمهای [[دالاس ماوریکس]] و [[هیوستون راکتز]] از [[ان بی ای]]، تگزاس خانهٔ تیم‌های [[هیوستون تکسانز]] و [[دالاس کاوبویز]] از لیگ [[ان اف ال]] است.

== اقتصاد ==
::{{اصلی|اقتصاد تگزاس}}
از لحاظ میزان رشد اقتصادی، تگزاس در زمرهٔ ۵ ایالت برتر آمریکا است.&lt;ref&gt;[http://www.usnews.com/articles/opinion/2008/12/23/top-5-fastest-growing-states-in-the-union.html?loomia_ow=t0:s0:a41:g29:r13:c0.006856:b25095922&amp;s_cid=loomia:best-places-to-live-2009 Top 5 Fastest-Growing States in the Union - US News and World Report&lt;!-- عنوان تصحیح شده توسط ربات --&gt;]&lt;/ref&gt; اقتصاد تگزاس چهاردهمین اقتصاد جهان از لحاظ [[تولید ناخالص داخلی]] است بطوریکه در سال ۲۰۱۲، این ایالت [[تولید ناخالص داخلی]] برابر با {{عدد به فارسی|۱٬۳۰۸٬۱۳۲}} میلیارد دلار داشت. در مقایسه، [[تولید ناخالص داخلی]] کشور [[اسپانیا]] {{عدد به فارسی|۱٬۳۲۲٬۱۱۵}} میلیارد دلار بود.&lt;ref&gt;بر طبق آمار ۲۰۱۲ [[صندوق بین‌المللی پول]] که در جداول قیاس زیر ارائه گردیده‌اند:{{سخ}}{{چپ‌چین}}
Wikipedia contributors, «Comparison between U.S. states and countries nominal GDP,» Wikipedia, The Free Encyclopedia, http://en.wikipedia.org/wiki/Comparison_between_U.S._states_and_countries_nominal_GDP (accessed September 5, 2013).
{{پایان چپ‌چین}}&lt;/ref&gt;
[[پرونده:Comparison between U.S. states and countries by GDP in 2012.jpg|بندانگشتی|210px|مقایسهٔ تولید ناخالص داخلی ایالت‌های آمریکا با کشورهای دیگر در سال ۲۰۱۲. ایالت تگزاس در این سال تولید ناخالصی اش نزدیک به کشور اسپانیا بوده است.]]
این ایالت با ۲۶۴ میلیارد دلار صادرات (ارقام سال ۲۰۱۲)، رتبه بزرگ‌ترین صادر کننده در میان پنجاه ایالت [[آمریکا]] را به خود اختصاص داده‌است.&lt;ref&gt;Sources: U.S. Census Bureau; U.S. International Trade Administration; Economic Policy Institute paper, «Revisiting NAFTA,» Sept. 28, 2012.
 لینک: http://www.census.gov/foreign-trade/statistics/state/data/tx.html&lt;/ref&gt;&lt;ref&gt;[http://governor.state.tx.us/news/press-release/16925/ برای ارقام ۲۰۰۵، به وب‌گاه فرماندار تگزاس مراجعه شود]&lt;/ref&gt;

اقتصاد تگزاس بر مبنای [[فناوری اطلاعات]]، صنایع انرژی زا همانند نیروی باد، [[نفت]] و [[گاز]]، و [[کشاورزی]] است. تگزاس ۸ میلیارد بشکه نفت ذخیره دارد و محصول اول کشاورزی آن [[پنبه]] است. از ۵۰ تا پر درآمدترین شرکت‌های [[فورچن ۵۰۰]]، شش شرکت در تگزاس مستقرند.&lt;ref&gt;[http://money.cnn.com/magazines/fortune/fortune500/states/T.html FORTUNE 500 2006: States&lt;!-- عنوان تصحیح شده توسط ربات --&gt;]&lt;/ref&gt; این شرکت‌ها عبارت‌اند از: [[اگزان موبیل]]، [[کونوکوفیلیپس]]، [[هالیبرتون]]، [[والرو انرجی]]، [[ماراتان اویل]]، [[ای‌تی‌اندتی]]، و [[دل کامپیوترز]]. از شرکت‌های بزرگ دیگر آمریکایی که در تگزاس مستقرند می‌توان [[هواپیمایی ساوث وست]]، [[امریکن ایرلاینز]]، [[کنتیننتال ایرلاینز]]، و شرکت غذایی [[سیسکو]] را نام برد.

== دانشگاه‌ها و فناوری ==
[[پرونده:Texas Medical Center.jpg|بندانگشتی|270px|چپ|[[مرکز پزشکی تگزاس]] بزرگ‌ترین مرکز پزشکی دنیاست.]]
{{اصلی|دانشگاه‌ها و مراکز تحقیقاتی در تگزاس}}

تگزاس در میان ایالات متحده آمریکا جزو پنج ایالت برتر از نظر میزان تحقیقات علمی در مراکز دانشگاهی و پزشکی می‌باشد.&lt;ref&gt;[http://www.researchintexas.com/ ResearchinTexas.com&lt;!-- عنوان تصحیح شده توسط ربات --&gt;]&lt;/ref&gt; از لحاظ سرمایه‌گذاری در تحقیقات علمی و فناوری، ایالت تگزاس با ۲٫۵ میلیارد دلار سرمایه‌گذاری در کشور در رتبه نخست است.&lt;ref&gt;http://www.utsystem.edu/news/2006/BOR-CompetitivenessInit-08-10-06.htm&lt;/ref&gt;

این ایالت در سال ۲۰۰۶ مجموعاً نزدیک به ۳٫۲ میلیارد دلار هزینه صرف تحقیقات علمی نمود.&lt;ref&gt;[http://www.thecb.state.tx.us/reports/pdf/1331.pdf Research Expenditures 9/05-8/06&lt;!-- عنوان تصحیح شده توسط ربات --&gt;]&lt;/ref&gt;

ایالت تگزاس در تولید انرژی به‌وسیله [[نیروگاه بادی|توربین‌های بادی]] با ۲۷۶۸ مگاوات انرژی تولید شده&lt;ref&gt;[http://www.awea.org/newsroom/releases/Annual_US_Wind_Power_Rankings_041107.html Annual U.S. Wind Power Rankings Track Industry's Rapid Growth&lt;!-- عنوان تصحیح شده توسط ربات --&gt;]&lt;/ref&gt; در میان ایالات متحده رتبه اول را داراست.&lt;ref&gt;[http://www.awea.org/newsroom/releases/AWEA_Quarterly_Market_Report_072506.html AWEA Quarterly Market Report:Texas Overtakes California as top Wind Energy State&lt;!-- عنوان تصحیح شده توسط ربات --&gt;]&lt;/ref&gt;

== مشاهیر ==
{{اصلی|فهرست مشاهیر تگزاس}}
از افراد مشهور این سرزمین می‌توان [[شان دیوری]]، [[ایتن هاک]]، [[متیو مک کانهی]]، [[هیلاری داف]]، [[لانس آرمسترانگ]]، [[چاک نوریس]]، [[جسیکا سیمپسون]]، [[دوایت آیزنهاور]]، [[دنتون کولی]] (جراح قلب برجسته تاریخ پزشکی)، [[بادی هالی]]، استیو آستین، شاون مایکلز، [[لیندون جانسون]]، [[جنیس جاپلین]]، [[تامی لی جونز]]، [[چستر نیمیتز]] (فرمانده [[نیروی دریایی آمریکا]])، [[راس پروت]] (میلیاردر و سیاست‌مدار)، [[جیمی فاکس]]، [[دان هنلی]]، [[دونالد بارتلمی]]، [[کریگ الوود]]، [[جنیفر لاو هیوت]]، و [[دن رادر]] (مجری سراسری اخبار) را نام برد.

== پارک‌ها و مناطق ملی ==
[[پرونده:Derazshakh.JPG|بندانگشتی|270px|چپ|[[درازشاخ تگزاس]]]]

علاوه بر پارکهای فراوانی همانند [[بوستان آبی فورت وورث]] که در شهرها قرار دارند، ایالت تگزاس دارای ۱۱۵ پارک ایالتی می‌باشد.&lt;ref&gt;[http://www.tpwd.state.tx.us/newsmedia/releases/?req=20060403a TPWD: News Release: April 3, 2006: New Edition of Texas State Park Guide Available&lt;!-- عنوان تصحیح شده توسط ربات --&gt;]&lt;/ref&gt; از این نمونه می‌توان به [[منطقه طبیعی ایالتی افرای گمشده]]، [[پارک ایالتی جزیره موستانگ]]، [[پارک ایالتی سنگ سحرآمیز]]، و [[پارک ایالتی گارنر]] اشاره نمود.

در میان مناطق ملی، برخی همانند [[پارک تاریخی ملی میسیون‌های سن آنتونیو]] دارای اهمیت تاریخی می‌باشند، در حالیکه برخی دیگر از پارکهای طبیعی و مناطق حفاظت شده می‌باشند. از این نمونه می‌توان به [[ساحل ملی جزیره پادره]]، [[پارک ملی بیگ بند]]، [[پارک ملی کوه‌های گوادالوپه]]، [[منطقه حفاظت شده ملی آرانزاس]]، و [[منطقه حفاظت شده ملی لاگونا آتاسکوزا]] اشاره نمود؛ و برخی دیگر از پارک‌ها دارای وجههٔ تفریحی-حفاظتی می‌باشند، همانند [[منطقه تفریحی ملی آمیستاد]] که در مرز مکزیک قرار دارد.

== نگارخانه ==
&lt;center&gt;
&lt;gallery&gt;
پرونده:Capitolaustin.jpg|پایتخت ایالت تکزاس در شهر [[آستین]]. مجلس سنا و عوام، هر دو در این مکان قرار دارند.
File:PushingUpDYCsGalveston.jpg|یک آرامگاه در [[گلوستون، تگزاس]]
File:San Jacinto Monument (2001-05).jpg|[[یادبود سن جاسینتو]]، جایی که [[نبرد سن جاسینتو]] در آن رخ داد، و تگزاسیان ارتش مکزیک را قاطعانه شکست داده و به استقلال دست یافتند.
پرونده:Riverwalk Christmas 05-2.jpg|آب وهوای مطبوع و صنعت پیشرفته گردشگری شهر [[سن‌آنتونیو]] هر سال باعث جذب بیست میلیون گردشگر به این شهر می‌شود.
&lt;/gallery&gt;
&lt;/center&gt;

== منابع ==
{{پانویس|اندازه=کوچک|چپ‌چین=بله|۲}}

== پیوند به بیرون ==
=== وبگاه‌های رسمی ===
* [http://www.governor.state.tx.us فرماندار تگزاس]
* [http://www.senate.state.tx.us/ سنای تگزاس]
* [http://www.sos.state.tx.us/ وزیر امور خارجه تگزاس]
* [http://www.legis.state.tx.us مجلس نمایندگان تگزاس]
* [http://www.supreme.courts.state.tx.us دادگاه عالی تگزاس]
* [http://www.oag.state.tx.us/ دادستان کل تگزاس]
* [http://www.agd.state.tx.us نیروهای مسلح ایالت تگزاس]

=== مراکز و جوامع مهم ایرانی مقیم تکزاس ===
{{ویکی‌انبار-رده|Texas}}
* [http://www.iama.org/content/blogcategory/22/64 جامعه پزشکان ایرانی مقیم تگزاس]
* [http://www.ruf.rice.edu/~ris/ جامعه ایرانیان رایس]
* [http://www.uta.edu/student_orgs/iss/index1.htm جامعه دانشجویان ایرانی دانشگاه UT Arlington در دالاس]
* [http://psa.tamu.edu/ جامعه دانشجویان ایرانی دانشگاه Texas A&amp;M]
* [http://www.isaco.org/ سازمان علمی فرهنگی دانشجویان ایرانی تگزاس]
* [http://www.trinity.edu/departments/public_relations/on_campus/ebadi/index.htm دکتر شیرین عبادی در سن آنتونیو]
* [http://www.utexas.edu/cola/depts/mes/persian/ مرکز مطالعات زبان فارسی دانشگاه تکزاس]
** [http://128.187.29.103/persian/ مرکز دوم]

=== پیوندهای دیگر ===
* [http://www.traveltex.com نشریه و وبگاه گردشگری سازمان راه و ترابری ایالت تگزاس]
* [http://www.nasa.gov/centers/johnson/home/index.html مرکز فضایی ناسا در هوستون]
* [http://www.wildnatureimages.com/Texas.htm نگارخانه عکس‌های نفیسی از تگزاس]

{{تگزاس}}
{{تقسیمات سیاسی ایالات متحده آمریکا}}
{{داده‌های کتابخانه‌ای}}

[[رده:تگزاس|*]]
[[رده:ایالات کنفدراسیون مؤتلفه آمریکا]]
[[رده:ایالت‌ها و قلمروهای بنیان‌گذاری‌شده در ۱۸۴۵ (میلادی)]]
[[رده:ایالت‌های ایالات متحده آمریکا]]
[[رده:ایالت‌های جنوب غربی آمریکا]]
[[رده:ایالت‌های جنوبی آمریکا]]
[[رده:بنیان‌گذاری‌های ۱۸۴۵ (میلادی) در ایالات متحده آمریکا]]
[[رده:مستعمره‌های سابق اسپانیا]]</text>
      <sha1>s6e9o3orn14ew4zqqcm1qc89guqpnv7</sha1>
    </revision>
  </page>
  