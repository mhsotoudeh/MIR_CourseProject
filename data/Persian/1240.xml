<page>
    <title>اندیمشک</title>
    <ns>0</ns>
    <id>6487</id>
    <revision>
      <id>18168835</id>
      <parentid>18167968</parentid>
      <timestamp>2016-09-27T11:00:05Z</timestamp>
      <contributor>
        <username>A.M.Z.A</username>
        <id>551902</id>
      </contributor>
      <minor />
      <comment>ویرایش [[Special:Contributions/46.143.86.190|46.143.86.190]] ([[User talk:46.143.86.190|بحث]]) به آخرین تغییری که [[User:Modern Sciences|Modern Sciences]] انجام داده بود واگردانده شد</comment>
      <model>wikitext</model>
      <format>text/x-wiki</format>
      <text xml:space="preserve">{{pp-vandalism|expiry=آوریل ۲, ۲۰۱۶|small=yes}}
{{جعبه شهر ایران
|نام‌رسمی= اندیمشک
|روی‌نقشه= آری
|عرض‌جغرافیایی =۳۲٫۴۶۰۰
|طول‌جغرافیایی =۴۸٫۳۵۹۲
|تصویر=Andimeshk.jpg
|برچسب‌تصویر=دروازه ورودی اندیمشک
|استان= خوزستان
|شهرستان= اندیمشک
|بخش= [[بخش مرکزی شهرستان اندیمشک|مرکزی]]
|نام‌محلی=اَندیمِشک
|نام‌های‌دیگر=
|نام‌های‌قدیمی=آوان ،اِریترین ،اِندإمِخ، صالح آباد ،هندی مُشک ،اَندامِش &lt;ref name=irnca&gt;{{یادکرد وب|نویسنده = |نشانی = http://www.iranicaonline.org/articles/andimesk |عنوان =ANDĪMEŠK | ناشر =iranica |تاریخ = |تاریخ بازدید = ۲۳ فوریه ۲۰۱۴}}&lt;/ref&gt;
|سال‌شهرشدن=
|جمعیت=۱۶۷٬۱۲۶ نفر در سال ۱۳۹۰&lt;ref&gt;{{یادکرد وب |نویسنده = |نشانی=http://www.sko.ir/Sarshomari1390/Shahrhaye_IRAN.xls
|عنوان=نتایج سرشماری سال ۱۳۹۰
| ناشر =جمعیت و خانوار شهرستان‌های کشور بر اساس نتایج سرشماری عمومی نفوس و مسکن 
۱۳۹۰|تاریخ بازبینی=۱۹ خرداد ۱۳۹۳}}&lt;/ref&gt;
|رشدجمعیت=
|تراکم‌جمعیت=
|زبان= [[لری]]
|مذهب=[[شیعه]]
|مساحت=
|ارتفاع=۱۷۶ متر&lt;ref&gt;{{یادکرد وب
|نویسنده = |نشانی = http://www.fallingrain.com/world/IR/15/Andimeshk.html
|عنوان =Andimeshk, Iran Page| ناشر =fallingrain.com
|تاریخ = |تاریخ بازدید = ۲۳ فوریه ۲۰۱۴}}&lt;/ref&gt;
|میانگین‌دما=
|میانگین‌بارش‌سالانه=
|شمارروزهای‌یخبندان=
|شهردار=محمدرضا پاپی
|ره‌آورد=
|نماینده مجلس= فریدون حسنوند
|پیش‌شماره={{پیش‌شماره تلفن|۰۶۱}}
|وب‌گاه=[http://www.andimeshk.ir/ شهرداری اندیمشک]
|تابلوی ورودی شهر= به اندیمشک سنگر بان کرخه و دز خوش آمدید

|پانویس=}}

'''اَندیمِشک''' با نام تاریخی (اری‌ترین) از شهرهای شمال [[استان خوزستان]] است. شهر در ارتفاع ۱۷۶ متری از سطح دریا و در کوه‌پایه زاگرس میانی قرار گرفته است. این شهر یکی از مراکز عمده گویش‌وران [[زبان لری]] است.&lt;ref name=irncaii&gt;{{یادکرد وب|نویسنده = |نشانی =http://www.iranicaonline.org/articles/lori-language-ii |عنوان =LORI LANGUAGE ii. Sociolinguistic Status of Lori | ناشر =iranica |تاریخ = |تاریخ بازدید = ۲۳ فوریه ۲۰۱۴}}&lt;/ref&gt;
مبنای شکل گیری شهر از ایستگاهی به نام صالح‌آباد که در سال ۱۳۰۷ بنیانگذاری شد آغاز گردید.&lt;ref name=irnca/&gt; اندیمشک دارای معدن شن، سنگ و گچ در ایستگاه [[شهبازان]] است. [[راه‌آهن]] این شهر به عنوان بخشی از راه‌آهن تهران-جنوب از نقاط حساس به شمار می‌آید. اندیمشک مرکز کل [[راه آهن]] ناحیه زاگرس است.&lt;ref&gt;{{یادکرد وب|نویسنده = |نشانی = http://www.andimeshknews.ir/اداره-كل-راه-آهن-ناحیه-زاگرس-با-مركزیت-ا/ |عنوان =اداره کل راه آهن ناحیه زاگرس با مرکزیت اندیمشک تشکیل شد | ناشر =اندیمشک نیوز |تاریخ =۳ دی ۱۳۹۰ |تاریخ بازدید = ۱۵ مه ۲۰۱۵}}&lt;/ref&gt; این شهر در مسیر جاده ترانزیت کشوری قرار دارد. اندیمشک در ۷۲۰ کیلومتری [[تهران]] و ۱۲۰ کیلومتری [[اهواز]] جای دارد.&lt;ref&gt;[http://www.iransetarehgasht.com/ir/distable.htm ستاره گشت آسمان]&lt;/ref&gt;

== تاریخچه ==
اندیمشک در کنار خرابه‌های شهر قدیم «لور» و «اری‌ترین» ساخته شده‌است. لور شهری آباد بوده که مورخین نیز از آن نام برده‌اند، اما به مرور از آبادی آن کاسته شده است. در روزگار [[فتح‌علی‌شاه]] [[قاجار]] شخصی به نام حاج صالح خان مکری حکمران [[شوشتر]] در کنار ویرانه‌های باستانی شهر لور دژی ساخت و آنرا قلعه «صالح آباد» نامید، و دیری نگذشت که [[راه آهن]] سراسری جنوب افتتاح شد و صالح آباد، اندیمشک نامیده شد.&lt;ref name="iranicaonline.org"&gt;[[دانشنامه ایرانیکا]][http://www.iranicaonline.org/pages/how-to-search-iranica]&lt;/ref&gt; در این دوران بود که اندیمشک راه گسترش و پیشرفت را پیمود. شهر اندیمشک از نظر موقعیت راه‌های ترانزیت اصلی و مرکزی در قسمت بسیار مهمی می‌باشد، زیرا تنها شهری است که [[استان خوزستان]]، [[لرستان]]، [[ایلام]] و [[استان کرمانشاه|کرمانشاه]] را به هم ارتباط می‌دهد. در سمت شمال شرقی شهر، دشتی بایر است که از قدیم مردم به آن لور گفته‌اند و همان سرزمین [[عیلامیان|عیلامِ]] تاریخی می‌باشد. این شهر راه ارتباط با شوش و انشان بود که از دیرباز بسیار با اهمیت بوده است.&lt;ref name="iranicaonline.org"/&gt;

== جغرافیا ==
=== موقیعت جغرافیایی ===
طول جغرافیایی اندیمشک در شمال ۴۸ درجه و ۲۲ دقیقه خاوری نسبت به [[نصف النهار گرینویچ]] و عرض آن ۳۲ درجه و ۲۹ دقیقه شمالی نسبت به خط استوا می‌باشد.

{{موقعیت جغرافیایی
| مرکز = اندیمشک
| شمال =[[خرم‌آباد]]
| شمال شرقی = [[سد دز]]
| شرق =[[دزفول]]
| جنوب =[[شوش]]
| شمال غربی= [[سد کرخه]]
| غرب =[[دهلران]]
| تصویر =}}

=== اقلیم ===
اندیمشک در شمالی‌ترین قسمت [[استان خوزستان]] قرار دارد و از غرب با شهرستان دره شهر هم‌مرز است به همین سبب آب و هوای این شهر در اواخر زمستان و بهار به علت بودن در دامنه‌های سبز [[زاگرس]] بسیار مطلوب و یکی از مقصدهای مسافران نوروزی در ایام بهار است. در فصل تابستان آب و هوای این شهر روزهای نسبتاً گرم و شب‌های خنک را شامل می‌شود. در روزهای سرد فصل زمستان نیز در برخی مناطق بارش برف را تجربه می‌کند. دمای این منطقه در روزهای گرم سال به ۵۰ درجه بالای صفر و در روزهای سرد سال در پایین‌ترین حد خود در برخی مناطق به چند درجه زیر صفر نیز می‌رسد.&lt;ref&gt;[http://www.khuzestanmet.ir/statistics_Ir.htm هواشناسی استان خوزستان]&lt;/ref&gt;

=== منابع طبیعی ===
دسترسی به [[آب شیرین]] سرچشمه‌های دریاچه دز باعث شده که این شهرستان یکی از بهترین آب‌های آشامیدنی کشور را دارا باشد. شهرستان اندیمشک از شمال به استان [[لرستان]] و غرب به شهرستان [[دره‌شهر]] و از جنوب به شهر [[شوش]] و از شرق به شهر [[دزفول]] محدود می‌شود.&lt;ref name="khuz-kz"&gt;[http://www.portal-kz.ir/ وبگاه استان خوزستان]&lt;/ref&gt; وجود دو سد بزرگ و شناخته شدهٔ [[کرخه]] و [[دز]] در این شهرستان مقصد بسیار خوبی را برای گردشگران و توریست‌ها فراهم ساخته. [[سد دز]] اندیمشک در بیست کیلومتری شمال شرقی و [[سد کرخه]] اندیمشک در بیست و دو کیلومتری جنوب غربی این شهرستان واقع شده‌اند که برق مصرفی مناطق زیادی از استان و کشور را تأمین می‌کنند و همچنین سد بالارود در فاصله ۲۳ کیلومتری شمال اندیمشک بر روی رودخانه بالارود در حال احداث می‌باشد.&lt;ref name="andi"&gt;[http://www.andimeshk.ir/ شهرداری اندیمشک]&lt;/ref&gt;

== مردم شناسی و گویش‌ها ==
مردم اندیمشک از اقوام لر هستند و به زبانهای محلی خویش صحبت می‌کنند.&lt;ref&gt;[http://isarnameh.ir/Defence/ViewDetails/80]&lt;/ref&gt; جمعیت این شهرستان بر پایه نتایج سرشماری عمومی نفوس و مسکن ۱۳۹۰ بالغ بر ۱۶۷٬۱۲۶ نفر است.&lt;ref&gt;
{{یادکرد وب |نویسنده = |نشانی=http://www.sko.ir/Sarshomari1390/Shahrhaye_IRAN.xls|عنوان=نتایج سرشماری سال ۱۳۹۰ | ناشر =جمعیت و خانوار شهرستان‌های کشور بر پایه نتایج سرشماری عمومی نفوس و مسکن ۱۳۹۰|تاریخ بازبینی=۱۹ خرداد ۱۳۹۳}}&lt;/ref&gt;

=== اقوام ===
گویش ساکنان اندیمشک عمدتاً لری است.&lt;ref name=irncaii/&gt; اندیمشک از دیرباز بخشی از مناطق قشلاقی چادرنشینان لر به ویژه ساکنان استان لرستان کنونی به شمار می‌رفته&lt;ref name=sagvand&gt;{{یادکرد کتاب | نام خانوادگی =قایم مقامی | نام =جهانگیر | پیوند نویسنده = | عنوان =جغرافیای بلاد و نواحی، عشایر خوزستان (قبائل سگوند) | ترجمه = | جلد = | سال =۱۳۲۳ | ناشر =زبان و ادبیات یادگار |مکان = | شابک = | صفحه =[http://www.noormags.com/view/fa/articlepage/284614?sta=سگ وند پایگاه مجلات تخصصی نور] | پیوند = | تاریخ بازبینی =۲۳ فوریه ۲۰۱۴}}&lt;/ref&gt; که پس از یکجانشینی عشایر در آغاز [[حکومت پهلوی]] هم اکنون بخش عمده‌ای از ساکنین این شهر از طوایف و ایلات گوناگون لر هستند که از آن جمله می‌توان به [[ایل بالاگریوه]]،&lt;ref&gt;{{یادکرد وب|نویسنده = |نشانی =http://www.encyclopaediaislamica.com/madkhal2.php?sid=2191  |عنوان =بهاروند | ناشر =دانشنامه جهان اسلام |تاریخ = |تاریخ بازدید = ۲۳ فوریه ۲۰۱۴}}&lt;/ref&gt; [[قلاوند]]،&lt;ref name=sagvand/&gt;[[سگوند]] و [[پاپی]]&lt;ref&gt;{{یادکرد وب|نویسنده = |نشانی =http://www.encyclopaediaislamica.com/madkhal2.php?sid=2558  |عنوان =عنوان | ناشر =دانشنامه جهان اسلام |تاریخ = |تاریخ بازدید = ۲۳ فوریه ۲۰۱۴}}&lt;/ref&gt; و نجفوند و [[دیرکوند]]&lt;ref&gt;{{پک|بهاروند|1393|ک=قوم لر|ص=53}}&lt;/ref&gt; اشاره کرد.

== ورزش ==
ورزش در اندیمشک در جایگاه بسیار بالایی قرار دارد به طوری که تا به حال ورزشکاران این شهر به خصوص کشتی گیران آن توانسته‌اند در رده‌های مختلف مدال‌های رنگارنگی برای ایران در میدان‌های بزرگ بین‌المللی به دست آورند. از چهره‌های سرشناس ورزش در اندیمشک می‌توان به افراد زیر اشاره کرد: [[سعید عبدولی]]، [[حبیب‌الله اخلاقی]]، [[پرویز زیدوند]]، [[حسن هوری]]، [[محمد اوسانی]]، [[یوسف وکیا]]، [[رضا درویشی]]

=== کشتی فرنگی ===
ورزش اول و بومی اندیمشک [[کشتی فرنگی]] است و این شهر تا به حال افراد زیادی را به کشتی فرنگی ایران معرفی کرده است. از جمله این افراد می‌توان به [[سعید عبدولی]] دارندهٔ مدال طلای قهرمانی جوانان جهان و همین‌طور طلای [[بازی‌های آسیایی ۲۰۱۰]] [[گوانژو]] و برنز [[بازی‌های آسیایی ۲۰۱۴]] [[اینچئون]] و مدال طلای مسابقات [[قهرمانی کشتی جهان ۲۰۱۱]] و همین‌طور [[حبیب‌الله اخلاقی]] دارندهٔ مدال طلای مسابقات آسیایی ۲۰۱۴ اینچئون کره جنوبی و همین‌طور مدال طلای [[قهرمانی کشتی آسیا]] ۲۰۱۲ و مدال برنز قهرمانی جهان ۲۰۰۹ و همچنین [[پرویز زیدوند]] دارندهٔ دو مدال طلا و یک نقرهٔ [[مسابقات کشتی آسیا|مسابقات قهرمانی آسیا]] و مدال برنز [[بازی‌های آسیایی ۲۰۰۲|بازی‌های آسیایی ۲۰۰۲ بوسان]] اشاره کرد.&lt;ref&gt;[سایت فدراسیون کشتی جمهوری اسلامی ایران][http://www.iawf.ir/]&lt;/ref&gt;&lt;ref&gt;[INTERNATIONAL FEDERATION OF ASSOCIATED WRESTLING STYLES][http://www.fila-official.com]&lt;/ref&gt;

== نیروگاهای آبی اندیمشک ==
=== سد و نیروگاه دز ===
سد دز یک سد بتُنی [[برق‌آبی]] است که در ۲۳ کیلومتری شمال شرقی ((اندیمشک))وبر روی ارتفاعات سلسله کوه‌های [[زاگرس]] احداث شده است با احداث این سد دریاچه‌ای به طول ۵۶ کیلومتر و با ظرفیت ۳/۳ میلیارد متر مکعب به وجود آمده است این سد که از نوع بتنی دو قومی است و دارای ۲۰۳ متر ارتفاع و طول تاج آن ۲۱۲ متر می‌باشد. نیرو گاه دز با داشتن ۸ واحد هر کدام به قدرت ۶۵ [[مگاوات]] نفش مهمی را در تولید [[برق]] و تنظیم فرکانس شبکه سراسری ایفاد می‌کند. نیروگاه این سد دارای قدرت نصب ۵۲۰ [[مگاوات]] است. احداث سد عظیم دز، در سال ۱۳۳۸ خورشیدی در دوران سلطنت [[محمدرضا پهلوی]] توسط [[ایتالیایی|ایتالیایی‌ها]] در [[کوه‌های زاگرس]] آغاز و در سال ۱۳۴۱ خورشیدی پایان یافت.
سد دز همواره یکی از مهم‌ترین بخش‌های شهرستان اندیمشک بوده که در زندگی عده کثیری از مردم خوزستان تأثیر داشته است.

=== سد و نیروگاه کرخه ===
[[File:Karkhe andimeshk.jpg|thumb|سد کرخه اندیمشک]]
سد کرخه یکی از بزرگ‌ترین سدهای خاکی دنیا و بزرگ‌ترین سد خاکی [[ایران]] و [[خاورمیانه]] است که بر روی [[رودخانه کرخه]] در ۲۲ کیلومتری شمال غربی شهرستان اندیمشک در [[استان خوزستان]] ساخته شده‌است. کرخه با تاجی به طول ۳۰۳۰ متر و ارتفاع ۱۲۷ متر از لحاظ حجم بدنه بزرگترین سد تاریخ ایران است و با حجم مخزنی به میزان ۷ میلیارد و ۳۰۰ میلیون مترمکعب، بزرگترین دریاچه مصنوعی ایران را پدیدآورده است.&lt;ref name="کتابچه معرفی"&gt;{{یادکرد کتاب|عنوان=کتابچه معرفی طرح‌های شرکت توسعه منابع آب و نیروی ایران|سال=۱۳۹۱|ناشر=روابط عمومی شرکت توسعه منابع آب و نیروی ایران|مکان=تهران}}&lt;/ref&gt; عملیات اجرایی این سد در سال ۱۳۷۰ آغاز و در سال ۱۳۸۰ به پایان رسیده است. متوسط تولید انرژی سالیانه این نیروگاه روزمینی ۹۳۴ میلیون کیلووات ساعت است. نیروگاه این سد با ظرفیت ۴۰۰ مگاوات از زمان بهره‌برداری در سال ۱۳۸۱ تا پایان سال ۱۳۸۷ توانسته بیش از ۴۹۴۱ میلیون کیلووات ساعت برق تولید کند.&lt;ref name="کتابچه معرفی"/&gt;

=== سد و نیروگاه بالارود ===
این مجموعه که در فاصله ۲۳ کیلومتری شمال اندیمشک بر روی رودخانه [[بالارود]] در حال احداث می‌باشد ارتفاع آن ۸۰ متر و طول تاج آن ۱۰۵۰ متر است که مخزن آن امکان ذخیره ۱۳۱ میلیون متر مکعب آب را دارد که ضمن کنترل سیلاب‌های فصلی و تأمین آب سیزده هزار هکتار از اراضی کشاورزی پائین دست و در طول سال نیز یازده گیگا وات برق تولید و وارد شبکه سراسری خواهد کرد.&lt;ref&gt;[http://www.andimeshk.ir/rha/index.php?q=mataleb/68 شهرداری اندیمشک]&lt;/ref&gt;

== اندیمشک در دوران جنگ ایران و عراق ==
=== حادثه چهارم آذر ماه ۱۳۶۵ ===
در روز چهارم آذر ماه ۱۳۶۵ شهر اندیمشک به مدت ۱ ساعت و ۴۵ دقیقه توسط ۵۴ فروند جنگنده نیروی هوایی [[عراق]] مورد حمله قرار گرفت که طی این حمله ۳۰۰ نفر از شهروندان اندیمشک کشته و ۷۰۰ نفر نیز به شدت مجروح شدند.&lt;ref&gt;{{یادکرد وب|نشانی = http://www.irna.com/fa/Photo/80921665 |عنوان = عنوان خبر|ناشر = ایرنا|تاریخ بازدید = ۲۷ می ۲۰۱۴|تاریخ = ۴ آذر ۱۳۹۲}}&lt;/ref&gt;{{پیوند مرده}}{{مدرک}} این حمله را به عنوان طولانی‌ترین حمله پس [[جنگ جهانی دوم]] می‌شناسند و از آن با عنوان (روزی که [[صدام]] در اندیمشک قصابی کرد) {{مدرک}}یاد می‌شود. به علت وقوع این حادثه یادمانی برای گرامی داشت کشته شدگان و مجروحان در روبروی ساختمان اداره کل راه آهن این شهر نصب شده که بر روی آن شرح این واقعه توضیح داده شده است.&lt;ref&gt;{{یادکرد وب|نشانی = http://www.tabnak.ir/fa/news/132317 |عنوان = عنوان خبر|ناشر = تابناک|تاریخ بازدید = ۲۷ می ۲۰۱۴|تاریخ = ۳ آذر ۱۳۸۹}}&lt;/ref&gt;
به همین خاطر مردم اندیمشک روز ۴ آذر ۱۳۶۵ را روز اندیمشک می‌دانند هر چند که این روز در تقویم به این اسم ثبت نشده است.

== پادگان دوکوهه (شهید احمد متوسلیان) ==
[[File:دوکوهه1.JPG|thumb|دوکوهه اندیمشک]]
&lt;!-- Commented out: [[پرونده:Dokoohe.jpg|بندانگشتی|300px|چپ|ساختمان‌های نظامی پادگان دوکوهه]] --&gt;

'''مهم‌ترین پادگان عملیاتی خوزستان در جنگ ایران و عراق'''

[[پادگان دوکوهه]] نام منطقه و پادگانی است در ۴ کیلومتری شمال‌غربی شهر اندیمشک در کنار [[شهرک دوکوهه]] واقع شده است. این منطقه به علت وجود دو ارتفاع ۳۱۶ و ۲۸۸ متری در کنار هم که مانند دو [[کوه]] دوقلو در این منطقه مسطح خود نمایی می‌کنند، دوکوهه نام گرفته است. مساحت این [[پادگان]] با حواشی آن ۱۵ کیلومتر مربع می‌باشد که وسعت بخش اصلی آن کمتر از پنج کیلومتر مربع است.&lt;ref&gt;کتاب اطلس جغرافیای حماسی، ص ۲۵۳–۲۳۶&lt;/ref&gt; بخش اصلی پادگان که شامل ساختمان‌های [[گردان]]‌ها، ساختمان‌های اداری، دژبانی و انبار و ادوات و همچنین زمین صحبگاه است، در کنار جاده و ایستگاه [[راه‌آهن]] موقت دوکوهه قرار دارد. دوکوهه قبل از انقلاب پادگان پشتیبانی لشکر ۹۲ زرهی و یگان‌های نظامی جنوب‌غرب کشور بود و ساختمان‌هایی نیمه‌ساز برای نیروهای پادگان وجود داشت. با شروع [[جنگ]] این پادگان در اختیار [[سپاه پاسداران]] قرار گرفت و در دوران [[دفاع مقدس]] به مهم‌ترین پادگان عملیاتی [[خوزستان]] مبدل شد.&lt;ref&gt;کتاب سفر به سرزمین نور، ص ۳۲–۳۹&lt;/ref&gt;

== اقتصاد ==
شهرستان اندیمشک دارای موقعیت استراتژیک و ویژه، زمین‌های خوب کشاورزی، معادن نفت، گاز، سیلیس، گچ، ماسه، آهک و سنگ آهن و جاده ترانزیتی آسفالته و خط [[راه آهن سراسری]] اندیمشک به تهران که خوزستان را به مرکز و شمال شرقی ایران پیوند می‌دهد. داشتن سدهای بزرگ مانند [[سد دز]] و [[سد کرخه]] در اندیمشک که بر ارزش این شهرستان افزوده‌اند و بخش بزرگی از نیروی برق کشور و نیز آبیاری زمینهای این شهر و شمال خوزستان را تأمین می‌کند.

=== حمل و نقل ===
[[راه‌آهن]] این شهر به عنوان بخشی از راه‌آهن تهران-جنوب از نقاط حساس به شمار می‌آید. اندیمشک مرکز
ناحیه راه آهن زاگرس می‌باشد&lt;ref&gt;[http://www.andimeshknews.ir/اداره-كل-راه-آهن-ناحیه-زاگرس-با-مركزیت-ا/ اداره کل راه آهن ناحیه زاگرس با مرکزیت اندیمشک تشکیل شد]&lt;/ref&gt; ساختمان اداری و دپوی ناحیه زاگرس در این شهر قرار دارد، دپوی اندیمشک به علت اعزام و تفکیک قطارهای باری که از سمت ناحیه جنوب به تهران حرکت می‌کنند، جزو مهترین دپوهای راه آهن ایران محسوب می‌شود و همچنین اندیمشک در مسیر جاده ترانزیت کشوری قرار دارد.

=== معادن ===
معادن [[سنگ]] [[آهک]] و دولومیت چناره در [[شمال]] [[شهرستان اندیمشک]] در مجاورت روستای [[بیدرویه]] قرار دارد. تخمین زده می‌شود که این ذخایر که در حال حاضر بهره‌برداری می‌شوند است در حدود ۱۰۰ سال قابل بهره‌برداری باشد. این شهرستان دارای چند بخش و شهر است. گستردگی این شهر به حدی است که می‌توان آن را از نظر وسعت یکی از بزرگ‌ترین شهرهای استان نامید.&lt;ref name="andi"/&gt; آب آشامیدنی شهر اندیمشک از [[دز|روخانه دز]] تأمین می‌شود که در نمونه آب‌شناسی در [[ایران]] کم‌نظیر و بی‌مانند شناخته شده و بهترین نوع آب طبیعی و زلال در این سامان وجود دارد. شهرستان اندیمشک از نظر موقعیت راه‌های شوسه، اصلی و مرکزی دارای اهمیت بوده. این شهرستان با داشتن مراتع بسیار در اطراف خود و وجود رودخانه‌های بزرگ دز، کرخه و بالارود از استعداد بسیاری برای صنعت و کشاورزی و دامپروری برخوردار است. اندیمشک پنجمین شهرستان پر جمعیت [[خوزستان]] است.&lt;ref name="khuz-kz"/&gt;

== آموزش عالی ==
اندیمشک سه مجتمع آموزش عالی چون [[دانشگاه آزاد اسلامی]] واحد اندیمشک (با ۲۰ رشته تحصیلی در مقطع کاردانی و کارشناسی)&lt;ref name="azad"&gt;[http://www.iauandimeshk.ac.ir/ دانشگاه آزاد اسلامی واحد شهرستان اندیمشک]&lt;/ref&gt; و [[دانشگاه پیام نور]] (تحصیل دانشجویان مقطع کارشناسی) و دانشگاه علمی کاربردی و [[مرکز تربیت معلم]] امام رضا را داراست که سالانه تعداد زیادی دانشجو را پذیرا هستند. ساختمان جدید دانشگاه آزاد در مسیر جاده سد کرخه در دست احداث است که گفته می‌شود بزرگترین واحد [[دانشگاه آزاد اسلامی]] در خوزستان است.&lt;ref name="andi"/&gt;

== آثار تاریخی، باستانی و گردشگری ==
اندیمشک به لحاظ موقعیت در شمالی‌ترین نقطه استان خوزستان قرار دارد که به عنوان گذرگاه جهان باستان در فاصله بین دشت و کوهستان قرار دارد که مأمن تمدن‌های بزرگ آوان یا اِوان (ایوان کرخه)، تمدن شوشان یا سوزیانا و تمدن سیماش در لرستان کنونی بوده است. این منطقه دارای آثار و محوطه‌های باستانی بسیاری است که گویای ارتباط تاریخی اندیمشک با این تمدن‌هاست. به نقل از کتیبه پایکولی که در موزه لندن نگهداری می‌شود: آشوربانیپال پادشاه آشور زمانی که به قصد ویرانی پایتخت عیلام وارد سرزمین ایلام می‌شود می‌گوید من از نقطه‌ای وارد دشت شدم که رود وارد می‌شود یعنی همین‌جا (مسیر ورود رودخانه کرخه در شمال‌غرب اندیمشک) از آثار تاریخی، باستانی و گردشگری اندیمشک می‌توان به ویرانه‌های شهر ساسانی لور، شهر اری‌ترین، پل صیحه، بقعه شاهزاده احمد در [[مازو]]، [[قلعه رزه (بنا)|قلعه رزه]] و ویرانه‌های شهر ایلامی زعفران دشت در منطقه توریستی منگره، [[سد کرخه]] و [[سد دز]] همچنین و پلاژ آن اشاره کرد.&lt;ref&gt;http://www.mashreghnews.ir/fa/news/203271/نگاهی-به-جاذبه-های-نوروزی-اندیمشک&lt;/ref&gt;

=== پلاژ دریاچه دز ===
پلاژ سد دز در ۳۵ کیلومتری شهرستان اندیمشک در کنار دریاچه سد دز واقع شده است. این منطقه دارای تأسیسات، رستوران، طبیعت و جاذبه‌های حیاط وحش می‌باشد. همچنین این منطقه موقعیت مناسب برای ایجاد رستوران شناور را دارد. راه‌های دسترسی به منطقه:

وجود راه آهن سراسری خوزستان به تهران در جوار منطقه و ایستگاه گل محک نیز از دیگر راه‌های دسترسی به منطقه می‌باشد.&lt;ref name="andi"/&gt;

=== قلعه مختار ===
منطقه قلعه مختار در ۱۱ کیلومتری شرق شهرستان اندیمشک و در کنار رودخانه دز است.

وجود پتانسیل، زمین حاصلخیز و منابع آبی باعث شده که از گذشته دور تاکنون منطقه قلعه مختار به محلی جالب و جذاب جهت سکونت مطرح باشد؛ که در همین راستا پروژه‌های ایجاد امکانات فرهنگی، تفریحی توسط میراث فرهنگی جهت توسعه منطقه ایجاد شده و دارای ساحل زیبا برای قایق سواری، ماهیگیری و ورزش آبی شنا است.&lt;ref name="andi"/&gt;

=== منطقه گردشگری منگره ===
منگره از چند دره تشکیل گردیده و در شمال بخش الوار گرمسیری واقع شده است؛ و یکی از مناطق کوهستانی می‌باشد و محدود است از شمال و غرب به کوه «چوونی» و دورق (Duragh شهری از ناحیه خوزستان بوده است و به نام دورق فرس مشهور بوده است که بنظر می‌رسد این همان دورق باشد. رودخانه‌ای که از دهکده گرداب سرچشمه می‌گیرد، پس از عبور از تنگه کول گاو به رودخانه انارکی می‌پیوندد و جاده سراسری را در محلی موسوم به بالارود قطع می‌کند.&lt;ref name="andi"/&gt;

=== بقعه امیرسیف اندیمشک ===
بقعه امیر سیف مربوط به دوره عیلامیان است و در شهرستان اندیمشک، بخش الوار گرمسیری، دهستان قیلاب، حوالی روستای سرقلا واقع شده و این اثر در تاریخ ۶ اسفند ۱۳۸۵ با شمارهٔ ثبت ۱۷۳۹۷ به‌عنوان یکی از آثار ملی ایران به ثبت رسیده است.

امامزاده احمد بن موسی (ع) اندیمشک (معروف به شاهزاده احمد)

امامزاده‌ها از گذشته تاکنون جایگاه بالایی نزد مردم داشته و دارد و از طرفی وجود امام زاده‌های زیادی در شمال خوزستان در کنار کوه‌ها، دشتها و.. باعث شده زمینه لازم برای تورسیم مذهبی در این شهرستان فراهم شود و این خود راهی بسیار مناسب برای توسعه گردشگری در شمال استان خوزستان است.{{مدرک}}

=== قلعه حسین خان ساکی معروف به حسینی اندیمشک ===
قلعه رزه، از جمله قلعه‌های تاریخی است که در عصر صفویه منزل‌گاه کاروانیان راه خرم‌آباد به اندیمشک بوده است و اکنون نیز جاده سراسری از کنار آن می‌گذرد. بنای این قلعه در اصل یک کاروانسرا بوده، روی تپه‌ای سنگی نهاده شده و دارای پلان چهارگوش و مستطیل‌شکل در جهت شرقی و غربی بوده و از نوع چهار ایوانی است. این بنا در زمان شاه تهماسب صفوی، در سال ۱۰۰۸ هجری قمری به دستور حسین خان والی پشتکوه ساخته شده است. نمای کلی دیوارها و اتاق‌های کاروانسرا (قلعه) نشان می‌دهد که در دوره‌های بعدی در ترکیب معماری آن تغییراتی داده شده است. تمامی قلعه با گچ و قلوه‌سنگ ساخته شده است. در کتاب حاضر وجه تسمیه، تاریخ و معماری قلعه زره اندیمشک بیان و بررسی شده، در پایان کتاب نیز اطلس نقشه‌های تاریخی، اسناد تاریخی و تصاویر قلعه رزه آورده شده است.{{مدرک}}

=== مقبره محمودعلی اندیمشک ===
این بقعه در دهکده‌ای به همین نام در جنوب غربی مازو، واقع شده است. گنبد آن مخروطی شکل (و مربوط به قرن ۱۱ هجری است). اندازه داخل مقبره ۴۰/۴×۴۰/۴ متر است. قبر در وسط قرار دارد و ابعاد آن ۷۰/۱×۶۰/۱×۵۰/۱ متر می‌باشد. بلندی گنبد از سطح بام مقبره نزدیک به ۸ متر است که از دو طبقه درست شده و دو جداره است. یعنی بین طاق مقبره و گنبد، فضا است و بوسیله دریچه‌ای می‌توان به آن داخل شد. در جنوب آن اطاقی برای زائران ساخته شده است. گنبد محمود علی که در گویش محلی محمید علی خوانده می‌شود. در کتب تاریخی سلطان محمود فرزند علی ذکر شده که به مرور زمان به محمود علی معروف شده است. این مقبره سنگ قبر نداشت و مشخصات بیشتری از صاحب او بدست نیامد حریم گنبد با دیواری سنگ چین شده بطول ۲۰و عرض۱۶ متر محصور گردیده است و اطراف حصار، قبرستانی کهنه و قدیمی هست که بعضی قبرهای آن با خط کوفی نوشته است.{{مدرک}}

=== پل باستانی صیحه اندیمشک (آباره عباس خان) ===
این اثر در تاریخ ۹ اردیبهشت ۱۳۸۲ با شمارهٔ ثبت ۸۳۷۶ به‌عنوان یکی از آثار ملی ایران به ثبت رسیده است. این آباره در ۸ کیلومتری جاده اندیمشک به شوش و در حاشیه شرقی جاده واقع شده است. این آباره در سال ۱۳۷۹ شناسایی گردید و کار خاکبرداری و مرمت آن از سال ۱۳۸۰ آغاز گردید. این بنا دارای ۱۲ دهانه می‌باشد و در گذشته کاربری انتقال آب را داشته است و آب را بوسیله کانال به این منطقه آورده و پس از عبور آب از روی پل زمینهای کشاورزی آن طرف پل را آبیاری می‌نمودند. پلهای آبرو تنها جهت آبیاری زمینهای کشاورزی به کار می‌آیند و اصطلاحاً آباره گفته می‌شود. این پل مربوط به دوره صفوی می‌باشد. مصالح بکار رفته در ساخت این بنا سنگ، آجر بهمراه ملاط گل، آهک و ساروج می‌باشد پی پایه‌های این پل از سنگ، ستونها از آجر و دیواره‌های فوقانی از سنگ می‌باشد. دریچه‌های پل در جهت خلاف جریان آب و هم در جهت موافق آن پیش آمدگی‌های دارد که اصطلاحاً موج شکن یا آب (پشت پل) به صورت نیم دایره می‌باشد. افزایش مقطع طولی پل و سنگین تر نمودن پایه‌ها جهت خنثی سازی رانش حاصل از طاقهای بزرگ، نقش استحکامی پل در مقابل فشارهای سرسام آور آب در هنگام طغیان رودخانه‌ها و هدایت مناسب آب که از لحاظ مکانیکی و مهندسی در دوام پل تأثیر بسیاری داشته است. در ساخت پل صیحه به نمای پل توجه نشده است و فقط به جنبه کاربری و استحکامی آن توجه نموده‌اند. قوس دهانه‌ها یک اندازه نمی‌باشد این دهانه‌ها از ارتفاع «تیزی» تا پاکار بین ۶/۳ و ۷۰/۳ متفاوت می‌باشد. پایه‌ها تقریباً ۱ متر می‌باشد. دهانه ۶ بزرگترین دهانه می‌باشد با توجه به اینکه در گذشته به دلیل شرایط زندگی مردم و نیاز به آب، اکثر سکونتگاه‌ها در کنار رودخانه و چشمه‌ها و مناطق آب خیز صورت می‌گرفت، احتمال وجود سکونت گاه‌هایی همزمان با این آباره در منطقه نیز وجود دارد. در نزدیکی این آباره در منطقه سبز آب، آباره دیگری وجود دارد که کاربری آن نیز مانند پل صیحه می‌باشد. در طی خاکبرداری از دو آباره در اعماق مختلف به تکه‌های مختلف سفال شکسته برخورد نمودیم که متعلق به دوره اسلامی می‌باشد .{{مدرک}}

=== پل شاه عباسی اندیمشک ===
این پل یکی از با ارزشترین آثار تاریخی در اندیمشک است که در روستای بالارود شمالی قرار دارد جنس آن از ساروچ است و دارای ۴ پایه مستحکم و مربع شکل است و سالیان قبل به علت سیل ویرانگر سقف پل ریزش کرد و امروزه بزرگراه اندیمشک و خرم‌آباد در چند متری این اثر عبورمی کند.{{مدرک}}

== پانویس ==
{{پانویس|۲}}
{{استان خوزستان}}
{{شهرستان اندیمشک}}

[[رده:اندیمشک|اندیمشک]]
[[رده:شهرستان اندیمشک]]
[[رده:مناطق مسکونی در شهرستان اندیمشک]]</text>
      <sha1>r8yh93rrvtvxbsgwg56knpq97m64tjq</sha1>
    </revision>
  </page>
  