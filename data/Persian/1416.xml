<page>
    <title>بولیوی</title>
    <ns>0</ns>
    <id>6849</id>
    <revision>
      <id>17781310</id>
      <parentid>17677610</parentid>
      <timestamp>2016-08-02T13:29:49Z</timestamp>
      <contributor>
        <username>کامران آزاد</username>
        <id>107456</id>
      </contributor>
      <minor />
      <comment>/*جایگزینی با [[وپ:اشتباه|اشتباه‌یاب]]*/بزگترین⟸بزرگ‌ترین،  شیورش⟸شورش، ، وشیلی⟸و شیلی،</comment>
      <model>wikitext</model>
      <format>text/x-wiki</format>
      <text xml:space="preserve">{{Coord|۱۹|۲|S|۶۵|۱۵|W|display=title}}
{{جعبه اطلاعات کشور|
نام اصلی =  Republic of Bolivia |
نام فارسی رسمی =  جمهوری بولیوی |
نام عادی = بولیوی |
تصویر پرچم = Flag of Bolivia.svg|thumb|200px |
تصویر نشان ملی = Coat of arms of Bolivia.svg |
شعار ملی = "وحدت قدرت است." (اسپانیایی)|
سرود ملی = [[سرود ملی بولیوی]] |
نقشه = Bolivia (orthographic projection).svg|thumb|۴۰۰px |
پایتخت = [[سوکره]] / [[لاپاز]]|
بزرگ‌ترین شهر = [[سانتا کروز د لا سئیرا]] |
زبان رسمی = [[زبان اسپانیایی]] / [[کچوآ]] / [[آیمارا]] / [[زبان گوارانی]] |
نوع حکومت = [[جمهوری]] |
نوع حاکمان = • [[رئیس جمهور]]{{سخ}}• [[نخست وزیر]] |
نام حاکمان = [[اوو مورالس]]{{سخ}}[[سارا بکمن]] |
نحوه تشکیل = استقلال از [[اسپانیا]] |
موارد منجر به تشکیل =|
تاریخ تشکیل = [[۶ اوت]] [[۱۸۲۵ (میلادی)|۱۸۲۵]] |
مساحت = ۱٬۰۹۸٬۵۸۱ |
رتبه مساحت = ۲۷ام |
درصد آبها = ۱٫۲۹ |
سال براورد جمعیت = [[۲۰۰۶ (میلادی)|۲۰۰۶]] |
جمعیت = ۹٬۱۱۹٬۱۵۲ | ۳۷٬۴۹٬۱۳۳
رتبه جمعیت = ۸۴ام |
تراکم جمعیت = ۸٬۴ |
رتبه تراکم جمعیت = ۲۱۰ام |
سال تولید ناخالص داخلی =  |
تولید ناخالص داخلی =  |
رتبه تولید ناخالص داخلی =  |
سرانه تولید ناخالص داخلی =  |
رتبه سرانه تولید ناخالص داخلی =  |
سال شاخص توسعه انسانی =  |
شاخص توسعه انسانی =  |
رتبه شاخص توسعه انسانی =  |
وضع شاخص توسعه انسانی =  |
واحد پول = [[بولیویانو]]  |
کد واحد پول = BOB |
منطقه زمانی = UTC |
منطقه زمانی تابستانی =  |
utc =  -۴|
dst =  |
کد بین‌المللی خودرو =  |
دامنه اینترنتی = [[.bo]] |
پیش‌شماره تلفنی = ۵۹۱ |
}}
'''بولیوی''' با نام رسمی '''جمهوری بولیوی''' کشوری محصور در خشکی، در مرکز [[آمریکای جنوبی]] است. پایتخت آن به طور رسمی و در [[قانون اساسی]] شهر [[سوکره]] ذکر شده اما دولت این کشور در شهر [[لاپاز]] مستقر است.
جمعیت بولیوی ۱۰ میلیون نفر و زبان‌های رسمی آن [[اسپانیایی]]، [[کچوآ]]، [[آیمارا]] و ۳۴ زبان دیگر بومی است.&lt;ref&gt;{{cite web|url=http://kids.britannica.com/comptons/atlas?geogId=31 |title=Kids Encyclopedia |publisher=Kids.britannica.com |date=8 February 2009 |accessdate=30 August 2010}}&lt;/ref&gt; واحد پول این کشور [[بولیویانا]] نام دارد و نظام حکومتی آن [[دموکراسی]] است.

۵۵ درصد مردم بولیوی از تبار [[سرخ‌پوست]]، ۳۰ درصد [[مستیزو]] (دورگه سرخ‌پوست و سفیدپوست) و ۱۵ درصد سفیدپوست هستند.&lt;ref name="cia"&gt;{{cite web|url=https://www.cia.gov/library/publications/the-world-factbook/geos/bl.html|title=The World Factbook – Bolivia|publisher=CIA|accessdate=30 March 2010}}&lt;/ref&gt;

دین مردم بولیوی مسیحیت است. ۷۸ درصد مردم بولیوی پیرو [[کلیسای کاتولیک]] رومی، ۱۶ درصد پروتستان و ۳ درصد نیز پیرو دیگر شاخه‌های مسیحیت هستند.&lt;ref&gt;{{cite web|url= http://www.state.gov/g/drl/rls/irf/2007/90243.htm |title=Bolivia religion | publisher= Department of State | location = USA | date= 14 September 2007 | accessdate = 30 August 2010}}&lt;/ref&gt;

بولیوی یک [[کشور در حال توسعه]] و [[شاخص توسعه انسانی]] آن در حد متوسط است. میزان فقر در بولیوی ۵۳ درصد ذکر شده‌است. کشاورزی، جنگلداری، ماهیگیری، و معادن از فعالیت‌های اصلی صنعتی در بولیوی و فراورده‌های عمده آن تولیدات نساجی، پوشاک، فلزکاری و پالایش نفت است. بولیوی از نظر اندوخته‌های معدنی و به‌ویژه فلز [[قلع]] غنی است.

پیش از استعمار اروپاییان منطقه کنونی بولیوی بخشی از امپراتوری سرخ‌پوستان [[اینکا]] بود. [[امپراتوری اسپانیا]] در سده شانزدهم این منطقه را تسخیر کرد و در خلال دوران استعماری اسپانیا، این سرزمین «پروی علیا» نام داشت و جزو قلمروی [[نایب‌السلطنه پرو]] به‌شمار می‌آمد، قلمرویی که بیشتر مستعمرات اسپانیا در آمریکای جنوبی را در بر می‌گرفت.

پس از اعلام استقلال این منطقه در سال ۱۸۰۹، این منطقه با ۱۶ سال جنگ روبه‌رو شد و این جنگ‌ها در ۶ اوت ۱۸۲۵ به تشکیل جمهوری بولیوی انجامید که که از نام [[سیمون بولیوار]]، رهبر انقلابی، گرفته شده‌است.

این کشور از شمال و شرق با [[برزیل]]، از جنوب با [[آرژانتین]] و [[پاراگوئه]] و از غرب با [[شیلی]] و [[پرو]] هم‌جوار است.سفارت این کشور در تهران در منطقه سعادت آباد خیابان قره تپه ای واقع است.

== تاریخ ==
{{اصلی| تاریخچه بولیوی}}

== بحران‌های اجتماعی و ملی‌سازی مخازن هیدروکربنی (۲۰۰۵-۲۰۰۰) ==

{{اصلی| جنگ گاز بولیوی}}

== اوو مورالس: حرکت به سوی سوسیالیسم ==
انتخابات [[ریاست جمهوری]] بولیوی در سال ۲۰۰۵ در تاریخ ۱۸ دسامبر برگزار شد. دو کاندیدای اصلی [[اوو مورالس|خوان اوو مورالس آیما]] از حزب حرکت به سوی سوسیالیسم (MAS) و جورج گوئیروگا، رهبر حزب نیروی اجتماعی و دمکراتیک (PODEMOS) و رهبر سابق حزب فعالان دمکراتیک ملی گرا (ADN) بودند.

مورالس در انتخابات با کسب ۵۴ درصد آرا پیروز شد که چنین اکثریتی در طول انتخابات بولیوی بی نظیر بوده‌است. او در ۲۲ ژانویه ۲۰۰۶ برای یک دوره پنج ساله سوگند یاد کرد. قبل از مراسم شروع به کار رسمی در لاپاز، او یک مراسم تشریفاتی ملی را در یتاواناکو و در مقابل هزاران نفر از مردم بومی و نمایندگان جنبش‌های اجتماعی از سراسر آمریکای لاتین، برگزار کرد. هر چند این مراسم نقاط نظر و دیدگاههای او را تعیین نکرد بلکه فقط اصلیت آیمارایی او را مشخص کرد. این منطقه از آمریکای جنوبی که جمعیت بومی زیادی را در بر می‌گیرد از سالهای ۱۵۰۰ به بعد مورد استعمار اسپانیایی‌ها بوده و توسط نیروهای خارجی اداره می‌شده‌است. مورالس عنوان کرد که ۵۰۰ سال مستعمره بودن به پایان رسیده و اکنون آغاز دوران خودمختاری است.

پیروزی او در [[انتخابات ریاست جمهوری]] توجه گروههای مبارزه با موادمخدر آمریکایی در آمریکای جنوبی را به خود جلب کرد که تأکید عمده آنها بر ریشه‌کن کردن کاشت کوکا بود. برنامه تکریم [[ایالات متحده]] که هدفش رساندن تولید کوکا به صفر است، از دیدگاه بسیاری از مردم بولیوی تهدیدی برای امرار معاش و زندگی محسوب می‌شود. مورالس اعلام کرده‌است که دولت او سعی خواهد کرد تا مصرف مواد مخدر را ممنوع اعلام کند ولی بازار قانونی صادرات برگهای کوکا را حفظ خواهد کرد.

[[پرونده:Morales 20060113 02.jpg|چپ|بندانگشتی|رئیس جمهور فعلی [[اوو مورالس]]]]
در یکم مه ۲۰۰۶، مورالس اعلام کرد که در تلاش است تا سرمایه‌های هیدروکربنی بولیوی را دوباره ملی کند. ضمن اعلام اینکه اقدام به ملی سازی به معنی سلب مالکیت نیست، مورالس نیروهای بولیوی را برای اشغال کردن ۵۶ عدد از تاسیسات گاز، اعزام کرد. همچنین نیروهایی به پالایشگاه‌های نفتی اعزام شدند که حدود %۹۰ ظرفیت پالایش بولیوی را تأمین می‌کنند. مهلت ۱۸۰ روزه‌ای به تمام شرکت‌های انرژی خارجی داده شد تا قرار دادهای جدیدی را به امضاء برسانند و مالکیت اصلی را به بولیوی واگذار کنند. (در مورد میدانهای بزرگ گاز طبیعی %۸۲ از درآمد را نیز به بولیوی بدهند) با به پایان رسیدن مهلت، تمامی شرکت‌ها قراردادهای جدیدی را به امضاء رساندند.

گزارش‌ها دولت بولیوی، و شرکت‌های مسئول درباره سرمایه‌گذاری‌های آتی با یکدیگر متناقض است. از زمانهای گذشته، برزیل بزرگ‌ترین مشتری هیدروکربنهای بولیوی بوده‌است که گاز طبیعی بولیوی را از طریق خط لوله‌های شرکت نیمه خصوصی پتروبار (PBR) وارد می‌کند. از آنجایی که گاز از بولیوی فقط توسط خط لوله گسترده (و پرهزینه) شرکت PBR صادر می‌شود، تولید کننده و مصرف کننده وابستگی زیادی به یکدیگر دارند. چگونگی ملی سازی مشخص نیست زیرا شرکت PBR برنامه‌های خود را برای تولید گاز طبیعی مورد نیاز تا سال ۲۰۱۱ اعلام کرده‌است. موقعیت بولیوی به خاطر علم به اینکه مخازن هیدروکربنی نسبت به ملی سازی قبلی ارزش بیشتری پیدا کرده‌است و به خاطر حمایتهای هم پیمانشان هوگو چاوز از ونزوئلا، مستحکم شده‌است.

== سیاست ==

[[پرونده:Central La Paz Bolivia.jpg|thumbnail|300px|لاپاز پایتخت سیاسی بولیوی است.]]
قانون اساسی نوشته شده در ۱۹۶۷، که در سال ۱۹۹۴ اصلاح شده‌است. باعث ایجاد توازن بین قوای مجریه، قانونگذاری و قضاییه‌است. هر چند به نظر می‌رسد که قوه مجریه بر [[کنگره بولیوی|کنگره]] تسلط داشته باشد که کار این کنگره مباحثه و تصویب کردن قوانینی است که دولت ابداع کرده‌است. قوه قضائیه که از دادگاه اعظم بولیوی و سایر دادگاه‌های کوچک تر تشکیل شده است؛ دچار فساد و ناکار آمدی بوده‌است. با اصلاح قانون اساسی در سال ۱۹۹۴، و وضع قوانین جدید، [[دولت اصلاحات]] بنیانی را در سیستم قضایی ایجاد کرده‌است.

استان‌های نه گانه بولیوی، طبق قانون تمرکززدایی مدیریتی در سال ۱۹۹۵، استقلال بیشتری دارند. اختیارات استان‌ها با برگزاری اولین انتخابات مردمی دولتمردان استانی («روسای ارشد») در تاریخ ۱۸ دسامبر ۲۰۰۵ و پس از اعتراضات طولانی رهبران استان سانتاکروز، افزایش بیشتری پیدا کرد.{رده: شهرهای بولیوی) شهرها و شهرستان‌های بولیوی توسط شهردار و شوراهای منتخب مردم، اداره می‌شوند. انتخابات شهرداری‌ها در تاریخ ۵ دسامبر ۲۰۰۴ برگزار شد و اعضای شورا برای یک دوره پنج ساله انتخاب شدند. قانون مشارکت ملی که در تاریخ آوریل ۱۹۹۴ تصویب شد، بخش زیادی از سرمایه‌های ملی را در اختیار شهرداری‌ها قرار می‌دهد تا در زمینه‌های مطلوب هزینه کنند، این کار باعث شرکت اجتماعات مردمی در بهبود خدمات و امکانات شهری گردیده‌است.

رئیس جمهور با آرای مردم برای یک دوره پنج ساله انتخاب شده‌است. رئیس جمهور منتخب، [[گونزالو سانچزدی لوزادا]] در اکتبر ۲۰۰۳ استعفا داد و معاونش، [[کارلوس مسا]]، جایگزین او شد. سپس مسا نیز در ژوئن ۲۰۰۵ جای خود را به قاضی اعظم دادگاه اعظم، ادواردو رو دریگوئز داد. شش ماه بعد، در ۱۸ دسامبر ۲۰۰۵، رهبر حزب ملی سوسیالیست او مورالز به [[رئیس جمهوری]] انتخاب شد.

شعبه قانونگذاری: «کنگرسو ناسیونال(Congreso Nacional)l» ([[کنگره ملی بولیوی|کنگره ملی]]) دو زیر شاخه دارد. «[[کامارا دی دیپوتادوس]] (Cámara de Diputados)» یا [[مجلس نمایندگان]] که ۱۳۰ عضو دارد و برای یک دوره پنج ساله انتخاب می‌شوند. ۷۰ نفر از آنان در مناطق تک نماینده و ۶۰ نفر درمناطق دارای چند نماینده فعالیت دارند. مجلس سناتورها ("[[کامارا دی سنادورز]](Cámara de Senadores) جمعاً ۲۷عضو دارد (۳ عضو در هر دپارتمان) که برای یک دوره پنج ساله انتخاب شده‌اند. بولیوی با حدود ۶۰ کودتا در تاریخ کشورش، بیشترین تعداد کودتا را در میان سایر کشورها داشته‌است.

مورالس در جریان جنگ ۲۲ روزه غزه در دی ماه ۱۳۸۷ [[روابط دیپلماتیک]] خود را با اسرائیل قطع نمود. (www.hamshahrionline.ir/News/?id=۲۹۹۴۳. در ضمن اعلام نمود اگر اسرائیل در این کشور سفیری می‌داشت قطعاً او را همانند ونزوئلا اخراج می‌کردم. (همان)

== تقسیمات اداری ==
{{اصلی | استان‌های بولیوی}}
[[پرونده:Bolivia departments named.png|چپ|۳۰۰px|بندانگشتی|نقشه تقسیمات اداری بولیوی]]

بولیوی به نه استان، یا در زبان اسپانیایی «دپارتمنتوس» تقسیم شده‌است:
* استان [[چوکوئیساکا|چوکائیساکا]] (سوکره)
* استان [[کوچا بامبا|کوچابامبا]] (کوچا بامبا)
* استان [[بنی]] ([[توینیداد، بولیوی|ترینیداد]])
* استان [[لاپاز]] (لاپاز)
* استان [[ارورو]] (ارورو)
* استان [[پاندو]] (کوبیا)
* استان [[پوتوسی]] (پوتوسی)
* استان [[سانتا کروز|سانتاکروز]] (سانتاکروز دی لاسیرا)
* استان [[تاریا]] (تاریا)
علاوه بر این هر استان به تقسیمات کوچک‌تر ایالت یا «پرونیسیاس، شهرستان یا»کانتونز«و بخش یا»مونیسی پالیداوز" تقسیم می‌شود که کارهای محلی را بر عهده دارند.

[[پرونده:Bl-map.png|چپ|framed| CIA نقشه بولیوی از کتاب واقعیات جهان [[سازمان سیا]]]]

== جغرافیا ==

{{اصلی | جغرافیای بولیوی}}

بولیوی با مساحت (۵۸۰/۰۹۸/۱ [[کیلومتر مربع]] بیست و هشتمین کشور پهناور جهان است (پس از اتیوپی) وسعت آن تقریباً برابر موریتانی و تا حدودی برابر [[ایالت تگزاس]] ایالات متحده‌است.

بولیوی کشوریست که در خشکی محصور شده‌است و ارتباطش با [[اقیانوس آرام]] را در جنگ آرام در سال ۱۸۷۹ از دست داد. هر چند، از طریق رودخانه پاراگوئه به [[اقیانوس اتلانتیک]] دسترسی دارد. قسمت غربی بولیوی در رشته کوههای آندس قرار گرفته که بلندترین قله اش نوادو دل سایاما با ارتفاع ۶۵۴۲ متر در استان اورو قرار گرفته‌است. مناظر طبیعی گوناگونی زیادی دارند که باعث ایجاد چشم اندازهای زیبا و مناظر طبیعی فوق العاده شده‌است. قسمت غربی کشور بر روی فلات کوهستانی آلتی پلانو شکل گرفته‌است.

قسمت شرقی زمینهای پست و هموار است که با جنگل‌های بارانی آمازونی پوشانیده شده‌است. دریاچه تیتیساکا در مرز بین بولیوی و پرو واقع شده‌است. در قسمت شرقی و در استان پوتوسی، سالار دی اویونی، بزرگ‌ترین سطح نمکی دنیا، واقع شده‌است. شهرهای بزرگ بولیوی [[لاپاز]]، [[سانتاکروز|سانتاکروز دی لاسیرا]] و [[کوچابامبا]] می‌باشند.

== اقتصاد ==

{{اصلی | اقتصاد بولیوی}}
بولیوی پس از گویانا فقیرترین کشور آمریکایی جنوبی است و کارشناسان قوانین امپریالیستی نیروهای خارجی را از زمان کشف قاره آمریکا، عامل این وضعیت می‌دانند. هر چند این کشور از نظر [[منابع طبیعی]] غنی است و گاهی به کنایه به آن "خری نشسته بر روی معدن طلاً اطلاق می‌کنند. غیر از معادن مشهورش که توسط [[امپراتوری اینکا]] و بعدها توسط اسپانیاردها مورد بهره برداری بود، بولیوی دارای دومین میدان گاز طبیعی در آمریکای جنوبی پس از ونزوئلا است. علاوه بر این، معرق ال موتون در استان سانتاکروز، %۷۰ آهن و منیزیوم دنیا را تأمین می‌کند.

مجموع [[تولید ناخالص ملی]] بولیوی (GDP) در سال ۲۰۰۲، ۹/۷ میلیارد دلار بود. [[رشد اقتصادی]] حدود %۵/۲ در سال و نرخ تورم در سال ۲۰۰۲ بین %۳ تا %۴ بود (در سال ۲۰۰۱ کمتر از %۱ بود) اقتصاد بی رونق بولیوی به خاطر عوامل مختلفی در طی دو دهه گذشته بوده‌است.

اولین عامل مؤثر در رکود اقتصاد بولیوی کاهش چشم گیر قیمت نقره در سال ۱۹۸۰ بود که یکی از مهم‌ترین منابع درآمد بولیوی در صنایع معدن بود. عامل دوم پس از جنگ سرد در اواخر دهه ۸۰ و اوایل دهه ۹۰ بود که [[کشورهای غربی]] که قبلاً به خاطر روی کار بودن یک رژیم با اقتصاد آزاد به این کشور کمک مالی می‌کردند، کمک‌های خود را قطع کردند. عامل سوم ریشه کن کردن محصولات کوکا توسط ایالات متحده بود که %۸۰ تولید کوکائین جهان را تأمین می‌کرد. کاهش تولید کوکا باعث کاهش فوق العاده درآمد کشور بولیوی و بویژه کشاورزان گردید.

[[پرونده:Piles of Salt Salar de Uyuni Bolivia Luca Galuzzi 2006 a.jpg||بندانگشتی|250px| پشته‌های نمک در [[سالاردو ییونی]]]]

از سال ۱۹۸۵، دولت بولیوی برنامه‌های پایدارسازی، اقتصادی و دگرگونی ساختاری، پایداری قیمت، ایجاد شرایط برای رشد و از بین بردن کمیابی محصولات را در پیش گرفت. دگرگونی در خدمت رسانی به مشتری در سالهای اخیر، شفافیت این حوزه را بهبود بخشیده‌است. تغییرات ساختاری پر اهمیت در اقتصاد بولیوی شامل جمع آوری سرمایه‌های بخش‌های پر تعداد عمومی بوده‌است. (جمع آوری سرمایه در بولیوی نوعی [[خصوصی سازی]] است که سرمایه گذاران %۵۰ مالکیت و مدیریت منابع عمومی را بدست می‌آورند و چندین سال بدون پرداخت هزینه به دولت، فعالیت می‌کنند.)

دگرگونی در ساختار قانونگذاری باعث بهبود سیاستهای بازار آزاد بخصوص در بخش هیدروکربن و ارتباطات سیار، باعث تشویق [[سرمایه گذاری]] خصوصی گردید. سرمایه گذاران خارجی، و مالکان خارجی هیچ محدودیتی در بولیوی ندارند. از آنجایی که برنامه جمع آوری سرمایه تأثیر موفقیت آمیزی بر سرمایه گذاری مستقیم خارجی (FDI) در بولیوی داشت.
(۷/۱ میلیارد دلار در سالهای ۱۹۹۶-۲۰۰۰)، طرفین خارجی نیز بر کامل کردن تعهداتشان در قرار داد جمع آوری سرمایه مصمم بودند.

در سال ۱۹۹۶، سه گروه از شرکت‌های نفتی بولیوی (YPFB) که در کارهای اکتشاف نفت، بهره برداری و انتقال فعالیت می‌کردند، تجمیع شدند تا خط لوله گاز به برزیل را بسازند. دولت قرار داد طولانی مدتی برای فروش گاز به برزیل تا سال ۲۰۱۹ دارد. خط لوله برزیل در سال ۲۰۰۲، روزانه حدود ۱۲ میلیون متر مکعب (۴۲۴ میلیون فوت مکعب) را منتقل می‌کرد. بولیوی دومین میدان گاز طبیعی بزرگ را در آمریکای جنوبی در اختیار دارد و مصرفی داخلی و صادراتش به برزیل، تنها بخش کوچکی از توانایی تولیدش است. دولت نظرخواهی اجباری درباره صادرات گاز طبیعی را در سال ۲۰۰۴ انجام داد. مخالفت‌های گسترده با صادرات گاز به شیلی منجر به استعفای رئیس جمهور، سانچز دی لوزادا در اکتبر ۲۰۰۳ گردید.

[[پرونده:Banco Central de Bolivia.png|بندانگشتی|چپ|۲۴۰px|بانک مرکزی بولیوی]]
در آوریل ۲۰۰۲، بچتل قرار دادی را با هوگو بانزر، رئیس جمهور اسبق بولیوی، به امضاء رساند تا ذخایر آب سومین شهر بزرگ بولیوی، کوچابامبا، را خصوصی سازی کند. قرار داد بطور رسمی به نام آگواس دل توناری، معاون بچتل، ثبت شد. پس از مدتی، شرکت قیمت آب شهر را سه برابر کرد که منجر به شورش کوچابامبا در سال ۲۰۰۰ گردید. [[حکومت نظامی]] اعلام شد و پلیس بولیوی حداقل ۶ نفر از شورشگران را به قتل رسانید و بیش از ۱۷۰ نفر را مجروح کرد. به خاطر شکست اقتصادی و افزایش نارضایتی مردم، دولت بولیوی مجبور شد تا قرار داد آب را باطل کند. در سال ۲۰۰۱، شرکت بچتل از دولت بولیوی به خاطر ۲۵ میلیون دلار خسارت، شکایت کرد. ادامه یافتن درگیرهای داخلی، باعث کاهش توجه به گروههای ضد [[جهانی سازی]] و ضد سرمایه آوری شد.

صادرات بولیوی از ۶۵۲ میلیون دلار در ۱۹۹۱ به ۳/۱ میلیارد دلار در ۲۰۰۲ رسید. [[تجارت بین‌المللی]] ۷/۱ میلیارد دلار بود. تعرفه گمرکی در بولیوی کمتر از %۱۰ است. [[کسری بودجه]] بولیوی در سال ۲۰۰۲ حدود ۴۶۰ میلیون دلار بود.

تجارت بولیوی با کشورهای همسایه در حال افزایش است که در گذشته به خاطر تعدادی قرار داد تجارتی بین منطقه‌ای از آن چشم پوشی می‌شد. بولیوی عضو جامعه آندیان است و از فواید [[تجارت آزاد]] با سایر اعضاء مثل پرو، اکوادور، کلمبیا و ونزوئلا سود می‌برد. بولیوی قرار داد همکاری با مرکوسور (بازار آزاد غربی) را در مارس ۱۹۹۷ تنظیم کرد. طبق این قرار داد ناحیه آزاد تجاری با حداقل %۸۰ تجارت بین طرفین در طول ۱۰ سال، تشکیل می‌شود. بنیان تجارت کالا و داروی آندیان ایالات متحده، اجازه ورود محصولات بولیوی را بدون مالیات و کارمزد به ایالات متحده می‌دهد.

ایالات متحده هنوز بزرگ‌ترین کشور تجارت کننده با بولیوی است. در سال ۲۰۰۲، ایالات متحده ۲۸۳ میلیون دلار کالا به بولیوی صادر کرد و ۱۶۲ میلیون دلار کالا از این کشور وارد کرد. اقلام صادراتی عمده بولیوی به آمریکا، قلع، طلا، جواهرات و مصنوعات چوبی می‌باشند. اقلام وارداتی از ایالات متحده شامل کامپیوتر، خودرو، گندم و ماشین آلات می‌باشد.

کشاورزی حدود %۱۵ تولید ناخالص ملی بولیوی را تشکیل می‌دهد. میزان زمینهای مورد کشت با تجهیزات نوین به سرعت در منطقه سانتا کروز در حال افزایش است که شرایط هوایی برای تولید دو نوع محصول در سال مناسب است. سویا عمده‌ترین محصولات نقدی است که به بازار آندیان فروخته می‌شود. استخراج معادن و هیدروکربن‌ها %۱۰ و کارخانجات کمتر از %۱۷ تولید ناخالص ملی را تشکیل می‌دهند.

[[پرونده:Salar_de_Uyuni,_Bolivia2.jpg|بندانگشتی|۳۰۰px|چپ| بزرگ‌ترین فلات نمکی جهان]]
دولت بولیوی هنوز به کمک‌های خارجی برای پروژه‌های خود نیاز دارد. تا پایان سال ۲۰۰۲ دولت ۵/۴ میلیارد دلار به طلبکاران خارجی بدهکار بود که ۶/۱ میلیارد دلار از این مبلغ متعلق به دولتهای قبلی و مابقی آن برای توسعه‌های چند جانبه در حوزه‌های مختلف بود. باز پرداخت و امها از سال ۱۹۸۷ به روش کلوب پاریس به تعویق می‌افتاد. طلبکاران خارجی از اینکار راضی بودند زیرا دولت بولیوی با برنامه‌های IMF به اهداف مالی و اقتصادی خود می‌رسید. به تعویق افتادن قرار دادها توسط کلوب پاریس به کشورهایی که فقط یک طلبکار داشت اجازه می‌داد تا مبالغی را به مبلغ اصلی وام اضافه کنند. در نتیجه بسیاری از کشورها مقادیری از بولیوی طلب دارند. دولت ایالات متحده قرار دادی را در گردهمایی کلوب پاریس در دسامبر ۱۹۹۵ تنظیم کرد که میزان ذخیره وام بولیوی را %۶۷ کاهش داد. دولت بولیوی باز پرداخت وامهای خود را به بانکهای چند جانبه در زمان مقرر، ادامه می‌دهد. بولیوی از منافع کشورهای فقیر با وامهای سنگین (HIPC) و کمک‌های رو به افزایش آنها سود می‌برد و با محدودیت‌های جدید، می‌تواند وامهای سبک بگیرد. بولیوی یکی از سه کشور [[نیمکره غربی]] است که به‌عنوان کشوری با قابلیت در پرداخت حسابهای هزار ساله انتخاب شده و به‌عنوان شرکت کننده در مذاکرات FIA حضور دارد.

در سال ۲۰۰۴، دولت توجه زیادی به توسعه تجهیزات بندر پوئرتوبوش در رودخانه پاراگوئه نشان داد. پس از مدتی در بندرسوارز و بندر آگویره که از طریق کانال تامنگو به رودخانه پاراگوئه متصل شده‌اند، کشتی‌های کوچک حمل بار شروع به رفت‌وآمد کردند. از سال ۲۰۰۴ به بعد، نیمی از صادرات بولیوی از طریق رودخانه پاراگوئه انجام می‌شود. وقتی بازسازی بندر بوش به پایان برسد، کشتی‌های [[اقیانوس پیما]] قادر خواهند بود قادر بولیوی لنگر بیندازند. این امر باعث کاهش نیاز به بنادر خارجی مثل بنادر پرو و شیلی می‌شود که باعث افزایش قیمت واردات و صادرات می‌شدند. کشاورزان بولیوی تنباکو تولید می‌کنند، ولی مقدار مازاد برای تأمین نیازهای داخلی وارد می‌شود. در سال ۱۹۹۲، بولیوی بیش از ۱۰۰۰ میلیون تن تنباکو تولید کرده بود.

== آمار جمعیتی ==
{{اصلی |جمعیت نگاری در بولیوی}}
[[پرونده:Cristo de la Concordia 02.jpg|بندانگشتی|راست|200px|کریستو دلا کنکوردیا در کوچا بامبا]]
[[پرونده:Tarabuco market.jpg|بندانگشتی|چپ|۳۰۰px|مردم شهر [[تارابوکو]]]]
%۳۰ از جمعیت بولیوی کوئچوازبان و %۲۵ از نژاد آمر ایندین‌های آیمارا زبان هستند. حدود یک چهارم بومیان از نژاد کوئچوا (۵/۲ میلیون) بقیه از نژادهای آیمارا (۲ میلیون)، چیکویتانو (۱۸۰۰۰۰) و گوارانی (۱۲۵۰۰۰) می‌باشند. %۳۰ باقی‌مانده از نژاد مستیزو (ترکیب اروپایی و آمرایندین) و حدود %۱۵ سفید پوست می‌باشند.

جمعیت سفید پوستان اغلب از نژاد کریولواند که شامل خانواده‌های اسپانیایی تبار باقی‌مانده از دوران استعمارگری اسپانیا می‌باشند و خانواده‌های اشرافی را تشکیل داده‌اند. بقیه گروههای کوچک سفیدپوستان شامل آلمانی‌ها که خطوط هوایی ملی لوید آئرو بولیویاند را تأسیس کردند، ایتالیایی‌ها، ایالات متحده آمریکا، مردم باسک، کروات‌ها، روس‌ها، لهستانی‌ها و سایر اقلیت‌ها می‌باشند که بسیاری از آنها چندین نسل در بولیوی زندگی کرده‌اند.

[[پرونده:Miners at Work Potosi (pixinn.net).jpg|چپ|thumbnail|300px|کارگران معدن سرگرم کار در [[پوتوسی]]]]

جامعه آفریقایی _ بولیویایی نیز قابل توجه‌است که کمتر از %۵/۰ جمعیت را تشکیل می‌دهند و نوادگان بردگان آفریقایی اند که برای کار به برزیل منتقل شده بودند و به بولیوی مهاجرت کردند. این افراد در منطقه یونگاس (یونگاس شمالی و یونگاس جنوبی) در [[استان لاپاز]] زندگی می‌کنند که حدود سه ساعت از شهر لاپاز فاصله دارد. ژاپنی‌ها نیز در منطقه سانتاکروز دلاسیرا و میانه شرقی زندگی می‌کنند که از راه بازرگانی ثروتمند شده‌اند.

بولیوی یکی از توسعه نیافته‌ترین کشورهای آمریکای جنوبی است. حدود دو سوم مردم که اکثراً کشاورز هستند، در فقر زندگی می‌کنند. [[تراکم جمعیت]] در مناطق جنوب شرقی کمتر از یک نفر در هر کیلومتر مربع و در مناطق مرتفع مرکزی ۱۰ نفر در هر کیلومتر مربع (۲۵ نفر در هر مایل مربع) می‌باشد. از سال ۲۰۰۶، نرخ افزایش جمعیت %۴۵/۱ در هر سال است.

لاپاز مرتفع‌ترین پایتخت دنیا با ارتفاع ۳۶۰۰ متر (۱۱۸۰۰ فوت) از سطح دریا است. شهر ستانتاکروز دلاسیرا که مرکز صنعتی و تجارتی در زمینهای پست شرقی است، نیز رشد چشم گیری در جمعیت و مباحث اقتصادی دارد.

اکثریت مردم بولیوی کاتولیک هستند (دین کشور| دین رسمی)، هر چند طرفداران پروتستان با سرعت در حال گسترش می‌باشند. طرفداران دین اسلام که از بازماندگان نژاد میانه شرقی بودند، تقریباً از بین رفته‌اند. جامعه کوچک یهودی نیز وجود دارد که از نژاد اشکنازی می‌باشند. بیش از %۱ مردم دین بهایی دارند (که یکی از بیشترین جوامع بهایی در دنیا است) اجتماعی از منونیت‌ها هم در [[استان سانتا کروز]] وجود دارد.

بسیاری از مردم نمادهای مسیحی و پیش از کلمبیان را می‌پرستند. حدود %۸۰ مردم زبان اولشان اسپانیایی و زبان دوم آنها کوئچوا و یا آیمارا است. حدود %۹۰ کودکان به مدت یکسال به پیش دبستانی می‌روند. نرخ با سوادی در مناطق روستایی پایین است ولی به گفته CIA، نرخ باسوادی در کل %۸۷ است که بیشتر از برزیل است. [[توسعه فرهنگی]] بولیوی امروز به سه دوران تقسیم می‌شود: پیش از کلمباین، مستعمره و جمهوری بقایای باستان پیش از کلمبیان باقی‌مانده‌اند. بناهای مجزو به قدیمی شامل تیاواناکو، سامایپاتا، اینکالاتیا و ایسکاناوایا می‌باشند. این کشور جاهای دیدنی زیادی دارد که دسترسی به آنها مشکل است و به این دلیل جهانگردان کمی از این کشور بازدید می‌کنند.

اسپانیایی‌ها [[هنرهای سنتی]] خود را وارد بولیوی کردند که با دستان توانمند معماران محلی و برخی و هنرمندان تبدیل به سبک متمایزی از معماری و نقاشی و مجسمه سازی گردید که بنام «مستیزو باروک» معروف است. دوران استعماری باعث بوجود آمدن نقاشی‌های پرز دی هولگوین، فلورس، بیتی و دیگران گردید و از طرفی کارگران ماهری را در زمینه‌های سنگ بری، منبت سازی، زرگری و نقره سازی تربیت کرد. بخش مهمی از موسیقی مذهبی باروک در دوران استعماری در سالهای اخیر کشف شده و در مناطق مختلف جهان از سال ۱۹۹۴ اجرا گردیده‌است.
[[پرونده:Haetera piera - Ptari tepuy - Gran Sabana.jpg|بندانگشتی|راست|250px|[[روح کهربایی]] پروانه‌ای که در بولیوی زندگی می‌کند.]]

هنرمندان معروف بولیوی در قرن بیستم عبارت‌اند از: گازمن دی روخاس، آرتورو بوردا، ماریا لویس پاچکو، و مارینا نونز پرادو. بولیوی فرهنگ قومی غنی ای دارد. [[موسیقی محلی]] آن متفاوت و بارز است. «رقص شیطان» یکی از مراسم محلی معروف آمریکای جنوبی است که هر سال در شهر اورو برگزار می‌شود.

== فرهنگ ==
{{اصلی| فرهنگ بولیوی}}
فرهنگ بولیوی اثرات زیادی در دین، موسیقی و پوشش مردم آیمارا و اینکا گذاشته‌است.
معروف‌ترین جشن آنها «ال کارناوال دی اورو» است. سرگرمیها شامل فوتبال است که یک ورزش ملی است و فوتبال گل کوچک که کودکان و بزرگ‌ترها در خیابانها بازی می‌کنند. باغ وحش‌ها نیز مورد توجه مردم هستند که تنوع زیادی از موجودات مختلف را دارا می‌باشند.

== نمادهای ملی ==
کانتوتا (کانتوا بوکسیفولیا)، نوعی گل است که در دره‌های میان کوه در یونگاس یافت می‌شود و سمبل ملی بولیوی به شمار می‌آید.

== پیوند به بیرون ==
{{ویکی‌سفر}}
{{ویکی‌انبار-رده|Bolivia}}
[[آمار کلی درباره کشور بولیوی]]

== جستارهای وابسته ==
* [[کلمبیا]]
* [[هندوراس]]
* [[گواتمالا]]
* [[پاراگوئه]]
* [[برزیل]]
* [[اکوادور]]

== منابع ==
* [[:w:en:Bolivia|ویکی‌پدیای انگلیسی]]
{{پانویس}}
{{موضوع آمریکای جنوبی}}
{{کشورهای آمریکای جنوبی}}
{{کشورهای قاره آمریکا}}

[[رده:بولیوی]]
[[رده:ایالت‌ها و قلمروهای بنیان‌گذاری‌شده در ۱۸۲۵ (میلادی)]]
[[رده:جمهوری‌ها]]
[[رده:کشورها و سرزمین‌های اسپانیایی‌زبان]]
[[رده:کشورهای آمریکای جنوبی]]
[[رده:کشورهای عضو اتحادیه کشورهای آمریکای جنوبی]]
[[رده:کشورهای عضو سازمان ملل متحد]]
[[رده:کشورهای محصور در خشکی]]
[[رده:مستعمره‌های سابق اسپانیا]]</text>
      <sha1>dr7c7dr2yemx6ie0crpjlklrrgjggz8</sha1>
    </revision>
  </page>
  