<page>
    <title>ایل شکاک</title>
    <ns>0</ns>
    <id>4601</id>
    <revision>
      <id>18126029</id>
      <parentid>16606864</parentid>
      <timestamp>2016-09-19T22:58:50Z</timestamp>
      <contributor>
        <username>AFlorence</username>
        <id>250426</id>
      </contributor>
      <minor />
      <comment>/* منابع */</comment>
      <model>wikitext</model>
      <format>text/x-wiki</format>
      <text xml:space="preserve">'''شِکاک''' نام یکی از طوایف بزرگ [[کرد]] است که اکنون بیشتر حالت یکجانشینی پیدا کرده‌اند. این [[ایل]] بیشتر در مناطق مرزی شهرستان [[سلماس]] مناطق غربی و مرزی شهرستان [[خوی]] و برخی مناطق  شهرستان [[ارومیه]] در استان [[آذربایجان غربی]] ایران ساکن هستند و زبان مردم این ایل کردی شمالی غربی [[کرمانجی]] است.

از رئیسان معروف این ایل که نامش در تاریخ یاد شده [[اسماعیل‌آقا سمکو]]  بود که در [[دژ چهریق]] نشیمن داشت و  [[عمرخان شریفی]] در [[زیندشت]] و [[قوتاس مامدی]] هم در[[حاجی جفان]] سکونت داشتند.

== خوراک‌های مردم ایل ==
خوراک مردم ایل شکاک به اقتضای دامپروری سابقشان بیشتر آمیخته‌ای است از گوشت و دیگر چیزها. معروفترین غذاهای گوشتی آنها «ساوارا»، «کلَ دوُش»، «مِخْلُ»، «شُرْبا»، «بِرْیان»، «قَلیسِلْ»، «شاکبابْ»، «کفْتُ»، «پَردَپُلُو» و «خُرُش» است. 

«ساوارا» غذایی است از گوشت و بلغور و روغن، «کلدوش» از گوشت و سیب‌زمینی و لوبیا و سبزی و روغن و کشک، «مخل» از گوجه‌فرنگی و سیب‌زمینی و گوشت ومرغ و تخم‌مرغ و روغن، «پردپلو» از آرد و برنج و گوشت و آلوچه، «قلسیل» از گوشت بره و سیر ماست و روغن «خُرش» از گوشت و بادمجان و لوبیا و سیب‌زمینی و [[گوجه‌فرنگی]]. 

خوراک «[[بریان]]» بره‌ای است که در شکمش برنج و لپه و کره می‌گذارند و آن را روی تخته‌سنگی که داخل تنور گذاشته‌اند می‌گذارند تا خوب سرخ شود، «کفت» «[[کوفته تبریزی]]» و «شاکباب» و «شربا» به ترتیب [[کباب شامی]] و [[آبگوشت]] است. خوراک‌های غیر گوشتی آنها نیز عبارت‌اند از «گرار» (آش)، «تاوَ» ([[نیمرو]])، «لالَ پِتْک» ([[خاگینه]]). 
    
== منابع ==
{{پانویس}}
* [http://www.ichodoc.ir/p-a/CHANGED/44/html/44-38.htm ایل شکاک]

گاهنامهٔ هنر و مردم: شهریار افشار، بیژن. «ایل شکاک». دوره ۴، شمارهٔ ۴۴ (خرداد ۱۳۴۵): ۳۸-۴۶.

{{ایلات کرد}}
{{عشایر آذربایجان غربی}}

[[رده:ایلات کرد]]
[[رده:ایل‌های کرد ایران]]
[[رده:عشایر آذربایجان غربی]]
[[رده:کردها]]
[[رده:مردمان ایرانی‌تبار]]</text>
      <sha1>fjucmp2kpxlj5ha9vkwoj87z3d2bh04</sha1>
    </revision>
  </page>
  