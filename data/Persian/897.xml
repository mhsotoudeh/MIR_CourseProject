<page>
    <title>بوف کور</title>
    <ns>0</ns>
    <id>5554</id>
    <revision>
      <id>17637689</id>
      <parentid>17637687</parentid>
      <timestamp>2016-07-18T18:12:20Z</timestamp>
      <contributor>
        <username>Grim reaper</username>
        <id>150588</id>
      </contributor>
      <minor />
      <comment>ویرایش [[Special:Contributions/86.57.35.200|86.57.35.200]] ([[User talk:86.57.35.200|بحث]]) به آخرین تغییری که [[User:Jafar64|Jafar64]] انجام داده بود واگردانده شد</comment>
      <model>wikitext</model>
      <format>text/x-wiki</format>
      <text xml:space="preserve">{{جعبه اطلاعات کتاب
| عنوان           = بوف کور
| عنوان اصلی      =
| برگرداننده      =
| تصویر           = [[پرونده:Cover of The Blind Owl.png|200px|بی‌قاب]]
| زیرنویس تصویر   = روی جلد ''بوف کور'' با طراحی صادق هدایت
| نویسنده         = [[صادق هدایت]]
| تصویرگر         =
| طراح جلد        =
| زبان            = [[زبان فارسی|فارسی]]
| مجموعه          =
| موضوع           =
| سبک             =
| ناشر            =
| ناشر فارسی      =
| محل انتشارات    = [[بمبئی]]، [[هند]]
| تاریخ نشر       =۱۳۱۵ (۱۹۳۷ میلادی)
| تاریخ نشر فارسی =
| محل ناشر فارسی  =
| نوع رسانه       =
| صفحه            =۱۴۴
| قطع             =
| شابک            =
| پس از           = [[ترانه‌های خیام (کتاب)|ترانه‌های خیام]] (۱۳۱۳)
| پیش از          = [[سگ ولگرد (مجموعه‌داستان)|سگ ولگرد]] (۱۳۲۱)
}}
'''''بوف کور''''' شناخته‌شده‌ترین اثر [[صادق هدایت]] نویسنده معاصر ایرانی، [[رمان|رمانی]] کوتاه و از شاهکارهای ادبیات ایران در [[سده ۲۰ (میلادی)|سدهٔ ۲۰ میلادی]] است.
این رمان به سبک [[فراواقع]] نوشته شده و [[تک‌گویی]] یک راوی است که دچار توهم و پندارهای [[روانی]] است. کتاب ''بوف کور'' تاکنون از فارسی به چندین زبان از جمله انگلیسی و فرانسه ترجمه شده است.

== تاریخچه ==
=== تاریخچهٔ نگارش ===
[[پرونده:Hedayat.jpg|200px|بندانگشتی|چپ|صادق هدایت در تهران، ۱۳۰۹ خورشیدی]]
[[ونسان مونتی]]، خاورشناس فرانسوی و دوست هدایت،&lt;ref&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=۵۱}}&lt;/ref&gt; در کتاب ''صادق هدایت'' که هشت ماه پس از مرگ هدایت و به زبان فرانسه در تهران منتشر شد، سال ۱۳۰۹ خورشیدی (۱۹۳۰ میلادی) را به عنوان سال نوشته‌شدن ''بوف کور'' معرفی می‌کند. وی که از راهنمایی‌های خانوادهٔ هدایت، دوستان فرانسوی او و [[بزرگ علوی]] برخوردار بوده، در این کتاب هیچ دلیلی را برای این تاریخ ذکر نکرده است و به نظر می‌رسد این تاریخ را از قول آن‌ها نوشته است. بعدها افراد دیگری (از جمله [[مصطفی فرزانه]] در کتاب ''آشنایی با صادق هدایت'') نیز سال ۱۳۰۹ را به عنوان سال نگارش بوف کور ذکر کرده‌اند.&lt;ref&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۳}}&lt;/ref&gt;

هدایت تا نیمهٔ سال ۱۳۰۹ مشغول به تحصیل در فرانسه بوده است. او پس از بازگشت به ایران بلافاصله مجموعه داستان ''[[زنده به گور (کتاب)|زنده به گور]]'' و نمایشنامهٔ ''[[پروین دختر ساسان]]'' را منتشر کرد. به نوشتهٔ فرزانه: «هدایت مدعی بود که ''بوف کور'' را در فرنگستان نوشته و بعداً، برای چاپ آن — که به گمانش در ایران زمان [[رضاشاه]] امکان نداشته است — به هند می‌رود و از این رومان تعداد پنجاه نسخه پلی‌کپی می‌کند.»&lt;ref name="بهارلو۲۸۴"&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۴}}&lt;/ref&gt;

در سال ۱۳۱۴ [[محمدعلی جمال‌زاده|جمالزاده]] هدایت را به سوئیس دعوت کرد. هدایت نیز تمام کتاب‌هایش را به مبلغ ۴۰۰ تومان فروخت تا خرج سفرش را بپردازد. با این وجود این سفر به دلیل مشکلاتی (از جمله ندادن ارز خارجی به هدایت)، منتفی شد.&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۰}}&lt;/ref&gt; هدایت در آن زمان به دلیل فعالیت‌های ادبی‌اش در سال ۱۳۱۳، ممنوع‌القلم شده بود و در واقع هیچ امیدی برای ادامهٔ فعالیت‌های او در ایران وجود نداشته است.&lt;ref name="بهارلو۲۸۴"/&gt; در سال ۱۳۱۵، [[شین پرتو]] که از دوستان قدیم هدایت بود و در آن زمان در کنسولگری ایران در بمبئی کار می‌کرد، به تهران آمد و به هدایت پیشنهاد کرد که با وی به هندوستان برود.&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۱}}&lt;/ref&gt; بدین ترتیب هدایت دست خالی رهسپار هندوستان می‌شود.&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۲}}&lt;/ref&gt; هدایت در نامه‌ای به [[مجتبی مینوی]] (از بمبئی به لندن) به تاریخ ۱۲ فوریه ۱۹۳۷&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۶۱}}&lt;/ref&gt; (۲۳ بهمن ۱۳۱۵، یعنی زمانی که چند ماه از زمان اقامتش در هند می‌گذشته است) ماجرا را چنین شرح می‌دهد: «تا اینکه دری به تخته خورد و دکتر پرتو به عنوان مرخصی به ایران آمد. از دهنش در رفت گفت: آمدم تو را با خودم ببرم. کور از خدا چه می‌خواهد: دو چشم بینا ... باری تا موقعی که از خرمشهر وارد کشتی شدم خارج شدن از گندستان را امری محال، و تصور می‌کردم در فیلمی مشغول بازی هستم... همینقدر می‌دانم که از آن قبرستان گندیدهٔ نکبت‌بار ادبار و خفه‌کننده عجالتاً خلاص شده‌ام. فردا را کسی ندیده.»&lt;ref name="بهارلو۲۸۵"&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۵}}&lt;/ref&gt;

آنچه مسلم است این است که هدایت دست‌نویس بوف کور را با خود به بمبئی برده بوده است.&lt;ref name="بهارلو۲۸۵"/&gt; شین پرتو، همسفر هدایت در این باره نوشته است: «''بوف کور'' را هدایت قبل از مسافرت به هند نوشته است و هنگامی که من صادق را از تهران به بمبئی می‌بردم پس از آنکه در کشتی سوار شدیم و به اتاق خود رفتم، هدایت با ''بوف کور'' و یک ماشین تحریر «اریکای آند»، نسخهٔ خطی آن را به من داد که بخوانم.»&lt;ref group="یادداشت"&gt;بعدها هدایت به دلیل مشکلات مادی ناچار می‌شود این ماشین تحریر را بفروشد.&lt;/ref&gt; هدایت خود در نامه‌ای به مینوی می‌نویسد: «تقریباً ۲۰ نوول و یک تآتر و یک «بوف کور» و دو سه سفرنامهٔ حاضر چاپ دارم.»&lt;ref name="بهارلو۲۸۶"&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۶}}&lt;/ref&gt;
[[پرونده:Hedayat's signature on The Blind Owl.png|200px|بندانگشتی|چپ|تقدیم‌نامهٔ ''بوف کور'' به مجتبی مینوی با خط هدایت که از بمبئی فرستاده شده است، ۱۹ آوریل ۱۹۳۷&lt;ref&gt;{{پک|طلوعی|۱۳۷۸|ک=نابغه یا دیوانه|ص=۶۶}}&lt;/ref&gt;]]
هدایت در بمبئی دچار مشکلات مالی بوده است و در نامه‌های خود از فقر و شکست و بی‌اعتنایی جامعه به خود شکایت کرده است.&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۳}}&lt;/ref&gt; او پس از ورود به بمبئی با [[پارسیان هند|قوم پارسیان]] آن شهر آشنا شد و نزد یکی از دانشمندان آن قوم به نام [[بهرام گور انکلساریا]] به آموختن [[زبان پهلوی]] می‌پردازد.&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۴}}&lt;/ref&gt; هدایت در نامه‌ای به پروفسور [[یان ریپکا]] با زبان طنز می‌نویسد: «چندی است که نزد آقای بهرام گور انگل ساریا مشغول تحصیل زبان پهلوی شده‌ام، ولی گمان می‌کنم نه به درد دنیا و نه به درد آخرتم بخورد.»&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۵}}&lt;/ref&gt;
=== تاریخچهٔ چاپ و ترجمه ===
[[پرونده:Page 82 of The Blind Owl.png|180px|بندانگشتی|چپ|صفحهٔ ۸۲ چاپ نخست ''بوف کور'' در بمبئی با خط هدایت]]
''بوف کور'' نخستین بار در سال ۱۳۱۵ خورشیدی (۱۹۳۷ میلادی) در [[بمبئی]] چاپ شد. صادق هدایت نسخهٔ دست‌نویس ''بوف کور'' را در حدود پنجاه نسخه به صورت پلی‌کپی چاپ کرد.&lt;ref&gt;{{پک|Beard|2014|ک=Hedayat's "Blind Owl" as a Western Novel|ص=34}}&lt;/ref&gt; هدایت در نامهٔ ۱۶ تیر ۱۳۱۶ (دو ماه پیش از بازگشتش از بمبئی به تهران)، به مینوی در لندن می‌نویسد: «همه‌اش چهل‌پنجاه جلد [بوف کور] بیشتر چاپ نکردم اگر بنا بشود به ایران برگردم یک صفحه کاغذ و نوشته نیز نخواهم توانست با خودم ببرم، آیا ممکن است کاغذهایم را به تو بفرستم و بعد به وسیله‌ای به من برسانی؟»&lt;ref name="بهارلو۲۸۶"/&gt; هدایت در نهایت حدود سی نسخه از ''بوف کور'' را برای جمالزاده به سوئیس می‌فرستد&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۵۶}}&lt;/ref&gt; و پس از بازگشت هدایت به ایران، یکی از دوستان جمالزاده به نام ژرژ دوستور که از ژنو عازم ایران بوده است، کم‌تر از سی نسخه از بوف کور را در تهران به دست هدایت می‌رساند.&lt;ref name="بهارلو۲۸۶"/&gt; در سال‌های ۱۳۵۰ تنها دو نسخه از این چاپ بوف کور نزد جمالزاده مانده بوده است که او یک نسخه را به کتابخانه مرکزی [[دانشگاه تهران]] داد و یک نسخهٔ دیگر (که حاوی یادداشت‌هایی از خود جمالزاده بوده) نیز همان نسخه‌ای است که بعدها در سال ۱۹۹۰ توسط [[مصطفی فرزانه]] در خارج از ایران چاپ شد.&lt;ref&gt;{{پک|کاتوزیان|۱۳۸۱|ک=صادق هدایت و مرگ نویسنده|ص=۱۶۳}}&lt;/ref&gt;

ویژگی‌های ''بوف کور'' چاپ بمبئی عبارتند از: صفحهٔ ۱ عنوان: ''بوف کور''؛ صفحهٔ ۲ فهرست تألیفات هدایت؛&lt;ref group="یادداشت"&gt;شامل: ''سه قطره خون''، ''زنده بگور''، ''سایهٔ مغول'' (انیران)، ''علویه خانم''، ''میهن‌پرست''، ''سایه‌روشن''، ''افسانهٔ آفرینش''، ''پروین'' [دختر ساسانی]، ''مازیار'' (با م. مینوی)، ''اوسانه''، ''نیرنگستان''، ''فواید گیاهخواری''، ''اصفهان نصف جهان''، ''انسان و حیوان''، ''البعثةالاسلامیه''، ''وغ وغ ساهاب'' (با م. فرزاد)، ''ترانه‌های خیام''، ''حکایت با نتیجه''.&lt;/ref&gt; صفحهٔ ۳ شناسنامهٔ کتاب: صادق هدایت، ''بوف کور''، بمبئی—۱۳۱۵؛ صفحهٔ ۴ «طبع و فروش در ایران ممنوع است»؛&lt;ref group="یادداشت"&gt;این عبارت نشان‌دهندهٔ «ممنوع‌القلم» بودن هدایت در ایران و سانسور دولتی در این کشور بوده است.&lt;/ref&gt; صفحهٔ ۵ شروع رمان با نقاشی «زن اثیری»؛ پایان کتاب صفحهٔ ۱۴۴ است با نقاشی جغد، هر صفحهٔ این چاپ دارای بیست سطر است.&lt;ref name="بهارلو۲۹۲"&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۹۲}}&lt;/ref&gt;

صادق هدایت تا نیمهٔ دوم سال ۱۳۲۰ نتوانست ''بوف کور'' را در ایران منتشر کند. پس از برکنار شدن رضا شاه در سال ۱۳۲۰ شرایط برای چاپ بوف کور فراهم شد. به گفتهٔ [[احسان طبری]]: «هدایت بنا به خواهش [[حمید رهنما]] دست‌نویس «بوف کور» را که تا آن موقع در کشور نشر نیافته بود، در اختیار روزنامهٔ ایران گذاشت.» بنابراین در سال ۱۳۲۰ ''بوف کور'' بصورت پاورقی در روزنامهٔ ایران چاپ شد.&lt;ref&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۷}}&lt;/ref&gt; وانگهی این چاپ ''بوف کور'' با متن اصلی آن تفاوت‌های قابل توجهی دارد. دربارهٔ چرایی این تفاوت‌ها دیدگاه‌های گوناگونی مطرح شده است. [[فریدون هویدا]] معتقد است که این افتادگی‌ها ناشی از تصمیم خود صادق هدایت بوده است در حالی که [[حسن قائمیان]] این تفاوت‌ها را ناشی از دخل و تصرف خودسرانهٔ [[حسینقلی مستعان]] که در آن زمان عضو هیئت تحریریهٔ روزنامهٔ ایران بوده است، می‌داند. با این وجود روزنامهٔ ایران یک سال بعد ''بوف کور'' را بصورت کتاب در انتشارات خود منتشر می‌کند. این چاپ، سومین چاپ بوف کور دانسته می‌شود.&lt;ref&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۸}}&lt;/ref&gt;

متن ''بوف کور'' چاپ شده توسط انتشارات روزنامهٔ ایران پیش از چاپ توسط صادق هدایت مورد تجدید نظر قرار گرفت.&lt;ref&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۸۹}}&lt;/ref&gt; بنابراین این چاپ ''بوف کور'' نسبت به ''بوف کور'' چاپ بمبئی و ''بوف کوری'' که بصورت پاورقی در روزنامهٔ ایران چاپ شده بود معتبرتر است. این چاپ ''بوف کور'' در واقع دقیق‌ترین و معتبرترین نسخهٔ ''بوف کور'' دانسته می‌شود؛ چرا که متن آن توسط خود هدایت مورد تجدید نظر قرار گرفته است.&lt;ref&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۹۳}}&lt;/ref&gt; از تفاوت‌های ''بوف کور'' چاپ انتشارات روزنامهٔ ایران و دو نسخهٔ پیشین ''بوف کور'' می‌توان به تغییر در [[رسم‌الخط]]، پاراگراف‌بندی، نقطه‌گذاری، حذف [[گیومه|گیومه‌های]] سر پاراگراف‌ها و حذف یا افزودن برخی واژه‌ها و ترکیب‌ها اشاره کرد.&lt;ref&gt;{{پک|بهارلوییان|اسماعیلی|۱۳۷۹|ک=شناخت‌نامهٔ صادق هدایت|ص=۲۹۰}}&lt;/ref&gt;

ویژگی‌های ''بوف کور'' منتشرشده توسط روزنامهٔ ایران عبارتند از: صفحهٔ ۱ عنوان: ''بوف کور''، صادق هدایت، چاپ‌خانهٔ مظاهری؛ صفحهٔ ۲ سفید؛ صفحهٔ ۳ از انتشارات ''روزنامهٔ ایران''، حق چاپ محفوظ، چاپ‌خانهٔ مظاهری؛ صفحهٔ ۴ صادق هدایت، ''بوف کور''؛ صفحهٔ ۵ شروع رمان؛ پایان کتاب صفحهٔ ۶۰ است به اضافهٔ یک غلط‌نامه. هر صفحه دارای سی‌وهفت سطر است. چاپ و تعداد نسخه‌های این کتاب مشخص نشده اما گویا در سال ۱۳۲۱ و در حدود پانصد نسخه منتشر شده است.&lt;ref name="بهارلو۲۹۲"/&gt;

چاپ چهارم ''بوف کور'' در سال ۱۳۳۱ (یک سال پس از مرگ هدایت) منتشر شد. این چاپ براساس ''بوف کور'' چاپ روزنامهٔ ایران و با تغییرهای اندکی منتشر شد. به گفتهٔ [[حسن قائمیان]] انتشار آن زیر نظر [[اعتضادالملک]] (پدر صادق هدایت) و [[بزرگ علوی]] صورت گرفته است. این چاپ اساس چاپ‌های بعدی ''بوف کور'' بوده است.&lt;ref name="بهارلو۲۹۲"/&gt;

''بوف کور'' تاکنون به زبان‌های گوناگونی از جمله فرانسه، انگلیسی، آلمانی، سوئدی، اسپانیایی، عبری، چکی، مجارستانی، ترکی، ارمنی و کره‌ای&lt;ref&gt;{{یادکرد وب | نشانی=http://www.ilna.ir/بخش-اخبار-61/83471-بوف-ور-به-زبان | عنوان=بوف کور به زبان کره‌ای منتشر شد | ناشر=ایلنا | تاریخ=۱ تیر ۱۳۹۲ | بازبینی=۲ ژوئن ۲۰۱۵}}&lt;/ref&gt; ترجمه شده است.&lt;ref&gt;{{پک|طلوعی|۱۳۷۸|ک=نابغه یا دیوانه|ص=۵۵}}&lt;/ref&gt; نخستین بار [[ژوزه لسکو]] با همکاری هدایت ''بوف کور'' را به فرانسه ترجمه کرد و آن را در سال ۱۹۵۲ (دو سال پس از مرگ هدایت) با عنوان ''La chouette aveugle'' در فرانسه منتشر ساخت.&lt;ref&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=56}}&lt;/ref&gt; ترجمهٔ انگلیسی بوف کور نیز با ترجمهٔ [[پی. دی. کاستلو]] با عنوان ''The Blind Owl''در سال ۱۹۵۸ منتشر شد.&lt;ref&gt;{{پک|Beard|2014|ک=Hedayat's "Blind Owl" as a Western Novel|ص=3}}&lt;/ref&gt;

== خلاصهٔ داستان ==

تمامی رمان از زاویه دید [[اول شخص]] روایت می‌شود و از دو بخش نسبتاً جدا از هم ساخته شده است. این دو بخش گاه با استفاده از شباهت توصیف‌ها و اشاره‌ها به هم مربوط می‌شوند.

=== خلاصهٔ بخش نخست ===
'''کتاب با این جملات مشهور آغاز می‌شود''' «در زندگی زخم‌هایی هست که مثل خوره روح را آهسته و در انزواء می‌خورد و می‌تراشد. این دردها را نمی‌شود به کسی اظهار کرد؛ چون عموماً عادت دارند که این دردهای باورنکردنی را جزء اتفاقات و پیش‌آمدهای نادر و عجیب بشمارند و اگر کسی بگوید یا بنویسد، مردم بر سَبیل عقاید جاری و عقاید خودشان سعی می‌کنند آن را با لبخند شکاک و تمسخرآمیز تلقی بکنند. زیرا بشر هنوز چاره و دوایی برایش پیدا نکرده و تنها داروی آن فراموشی به توسط [[شراب]] و [[خواب مصنوعی]] به‌وسیله [[افیون]] و مواد مخدره است؛ ولی افسوس که تأثیر این‌گونه داروها موقت است و به جای تسکین پس از مدتی بر شدت درد می‌افزاید».

در این بخش [[اول شخص]] - که ساکن خانه‌ای در بیرون [[خندق]] در [[شهر ری]] است - به شرح یکی از این دردهای خوره‌وار می‌پردازد که برای خودش اتفاق افتاده. وی که حرفهٔ نقاشی روی قلمدان را اختیار کرده‌است به طرز مرموزی همیشه نقشی یکسان بر روی قلمدان می‌کشد که عبارت است از دختری در لباس سیاه که شاخه‌ای گل نیلوفر آبی به پیرمردی که به حالت [[جوکی|جوکیان]] هند چمباتمه زده و زیر درخت سروی نشسته‌است هدیه می‌دهد. میان دختر و پیرمرد جوی آبی وجود دارد.

ماجرا از اینجا آغاز می‌شود که روزی راوی از سوراخ رف پستوی خانه‌اش - که گویا اصلاً چنین سوراخی وجود نداشته‌است - منظره‌ای را که همواره نقاشی می‌کرده‌است می‌بیند و مفتون نگاه دختر (اثیری) می‌شود و زندگی‌اش به طرز وحشتناکی دگرگون می‌گردد تا اینکه مغرب‌هنگامی دختر را نشسته در کنار در خانه‌اش می‌یابد. دختر چندهنگامی بعد در رخت‌خواب راوی به طرز اسرارآمیزی جان می‌دهد. راوی طی قضیه‌ای موفق می‌شود که چشم‌های دختر را نقاشی و آن را لااقل برای خودش جاودانه کند. سپس دختر اثیری را قطعه قطعه کرده داخل چمدانی گذاشته و به گورستان می‌برد. گورکنی که مغاک دختر را حفر می‌کند طی حفاری، گلدانی می‌یابد که بعداً به راوی به رسم یادگاری داده می‌شود. راوی پس از بازگشت به خانه در کمال ناباوری درمی‌یابد که برروی گلدان ([[گلدان راغه]]) یک جفت چشم درست مثل آن جفت چشمی که همان شب کشیده‌بود، کشیده شده‌است.

پس راوی تصمیم می‌گیرد برای مرتب کردن افکارش نقاشی خود و نقاشی گلدان را جلوی منقل تریاک روبروی خود بگذارد و [[تریاک]] بکشد. راوی براثر استعمال تریاک به حالت [[خلسه]] می‌رود و در عالم رؤیا به سده‌های قبل بازمی‌گردد و خود را در محیطی جدید می‌یابد که علی‌رغم جدید بودن برایش کاملاً آشناست.

=== خلاصهٔ بخش دوم ===
بخش دوم ماجرای راوی در این دنیای تازه (در چندین سده قبل) است. از اینجا به بعد راوی مشغول نوشتن و شرح ماجرا برای سایه‌اش می‌شود که شکل جغد است و با ولع هرچه تمام تر هرآنچه را راوی می‌نویسد می‌بلعد. راوی در اینجا شخص جوان ولی بیمار و رنجوری است که زنش (که راوی او را به نام اصلی نمی‌خواند بلکه از وی تحت عنوان [[لکاته]] یاد می‌کند) از وی تمکین نمی‌کند و حاضر به همبستری با شوهرش نیست ولی ده‌ها فاسق دارد. ویژگی‌های ظاهری «لکاته» درست همانند ویژگی‌های ظاهری «دختر اثیری» در بخش نخست رمان است. راوی همچنین به ماجرای آشنایی پدر و مادرش (که یک رقاصهٔ هندی بوده‌است) اشاره می‌کند و اینکه از کودکی نزد عمه‌اش (مادر «لکاته») بزرگ شده‌است.

او در تمام طول بخش دوم رمان به تقابل خود و [[رجاله|رجّاله‌ها]] اشاره می‌کند و از ایشان ابراز تنفر می‌کند. وی معتقد است که دنیای بیرونی دنیای رجاله‌هاست. رجّاله‌ها از نظر او «هریک دهانی هستند با مشتی روده که از آن آویزان شده‌است و به آلت تناسلی شان ختم می‌شود و دائم دنبال پول و شهوت می‌دوند».

پرستار راوی دایهٔ پیر اوست که دایهٔ «لکاته» هم بوده‌است و به طرز احمقانهٔ خویش (از دید راوی) به تسکین آلام راوی می‌پردازد و برایش حکیم می‌آورد و [[فال گوش]] می‌ایستد و معجون‌های گونه‌گون به وی می‌خوراند.

در مقابل خانهٔ راوی پیرمرد مرموزی(= [[پیرمرد خِنزِرپِنزِری]]) همواره بساط خود را پهن کرده‌است. این پیرمرد از نظر راوی یکی از فاسق‌های لکاته است و خود راوی اعتراف می‌کند که جای دندان‌های پیرمرد را بر گونهٔ [[لکاته]] دیده‌است. به علاوه راوی معتقد است که پیرمرد با دیگران فرق دارد و می‌توان گفت که یک نیمچه خدا محسوب می‌شود و بساطی که جلوی او پهن است چون بساط آفرینش است.

سرانجام راوی تصمیم به قتل [[لکاته]] می‌گیرد. در هیئتی شبیه [[پیرمرد خنزرپنزری]] وارد اتاق [[لکاته]] می‌گردد و [[گِزلیک]] استخوان ای را که از پیرمرد خریداری کرده در چشم لکاته فرومی کند و او را می‌کشد. چون از اتاق بیرون می‌آید و به تصویر خود در آیینه می‌نگرد می‌بیند که موهایش سفید گشته و قیافه‌اش درست مانند [[پیرمرد خنزرپنزری]] شده‌است.


== شخصیت‌ها ==
;[[پرونده:Main Characters of The Blind Owl-fa.svg|thumb|نمودار شخصیت‌های ''بوف کور'' (برای دیدن نگاره در اندازهٔ بزرگ بر روی آن کلیک کنید)]]
;راوی
: ظاهراً تمام داستان از زبان راوی بیان می‌شود.&lt;ref name="دربارهٔ بوف کور۲۱"&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۲۱}}&lt;/ref&gt; راوی در بخش اول ''بوف کور'' جوان نقاشی است که تنها زندگی می‌کند.&lt;ref&gt;{{پک|شمیسا|۱۳۷۶|ک=داستان یک روح|ص=۱۴۶}}&lt;/ref&gt;&lt;ref name="دربارهٔ بوف کور۱۴"&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۱۴}}&lt;/ref&gt; او که سودای زن اثیری را دارد&lt;ref&gt;{{پک|جورکش|۱۳۷۸|ک=زندگی، عشق و مرگ از دیدگاه صادق هدایت|ص=۱۶۹}}&lt;/ref&gt; با ریختن شراب زهر آلودی در دهانش او را می‌کشد.&lt;ref&gt;{{پک|جورکش|۱۳۷۸|ک=زندگی، عشق و مرگ از دیدگاه صادق هدایت|ص=۱۵۴}}&lt;/ref&gt; در بخش دوم راوی نویسنده‌ای است که همسر دارد. او نسبت به همسرش (لکاته) بطور همزمان احساس عشق و کینه و اکراه و اشتیاق دارد.&lt;ref&gt;{{پک|جورکش|۱۳۷۸|ک=زندگی، عشق و مرگ از دیدگاه صادق هدایت|ص=۱۵۷}}&lt;/ref&gt; او که می‌پندارد همسرش به او خیانت می‌کند، در نهایت لکاته را نیز می‌کشد و به پیرمرد خنزرپنزری تبدیل می‌شود.&lt;ref name="روح۲۲۴"&gt;{{پک|شمیسا|۱۳۷۶|ک=داستان یک روح|ص=۲۲۴}}&lt;/ref&gt;
:راوی انسانی عادی نیست و خود از این موضوع آگاه است.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۴۹}}&lt;/ref&gt; او فردی منزوی است و نسبت به مردم عادی (رجّاله‌ها) احساس بیگانگی می‌کند.&lt;ref name="دربارهٔ بوف کور۵۲"&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۵۲}}&lt;/ref&gt; راوی از رجاله‌ها [[بیزاری|بیزار]] است&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۵۵}}&lt;/ref&gt; و خود را از آنان برتر می‌داند.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۵۴}}&lt;/ref&gt; او جامعه را عامل دردها و رنج‌هایش معرفی می‌کند.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۵۳}}&lt;/ref&gt; راوی بطور ناخودآگاه از ناتوانی خود در انجام کارهایی که رجاله‌ها در آنها توانا هستند خشمگین است.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۵۶}}&lt;/ref&gt; راوی نگران و وحشت‌زده است.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۶۲}}&lt;/ref&gt; او که در آرزوی مرگ است، زندگی خود را جبری و تغییرناپذیر می‌داند و از آن هراس دارد.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۶۵}}&lt;/ref&gt;
[[پرونده:First page of The Blind Owl.png|200px|بندانگشتی|چپ|صفحهٔ نخست ''بوف کور'' و نقاشی صادق هدایت از زن اثیری]]
;زن اثیری: زن اثیری یا فرشته از شخصیت‌های بخش نخست داستان است. برخی از ویژگی‌های ظاهری او عبارتند از: سیاه‌پوش بودن، چشم‌های سیاه درشت که سرزنش‌کننده و جذاب هستند، پیشانی بلند، گونه‌های برجسته، چشم‌های مورب ترکمنی، لب‌های گوشتالوی نیمه‌باز&lt;ref name="روح۱۴۷"&gt;{{پک|شمیسا|۱۳۷۶|ک=داستان یک روح|ص=۱۴۷}}&lt;/ref&gt; و لب‌هایی که مثل این است که تازه از یک «بوسهٔ گرم طولانی» جدا شده است.&lt;ref&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=۷۲}}&lt;/ref&gt; نخستین برخورد خواننده با زن اثیری در توصیف راوی از نقاشی‌های تغییرناپذیرش بر روی قلم‌دان‌هاست.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۳۸}}&lt;/ref&gt; زن اثیری با زندگی زمینی پیوندی ندارد.&lt;ref name="تأویل۲۷"&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=۲۷}}&lt;/ref&gt; راوی بر زیبایی و جذابیت زن اثیری تأکید دارد تا غیرعادی بودن و «اثیری» بودن او را برساند.&lt;ref name="دربارهٔ بوف کور۳۹"&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۳۹}}&lt;/ref&gt;
;پیرمرد قوزی: پیرمرد قوزی در بخش اول داستان دست‌کم دارای دو عکس‌برگردان است. او به صورت پیرمردی که روبری زن اثیری نشسته و راوی او را از سوراخ بالای رف اتاقش می‌بیند و به صورت یک نعش‌کش ظاهر می‌شود. او نخستین بار در توصیف صحنهٔ نقاشی‌های روی قلم‌دان راوی معرفی می‌شود.&lt;ref name="دربارهٔ بوف کور۳۱"&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۳۱}}&lt;/ref&gt; برخلاف راوی و فرشته، پیرمرد قوزی پر حرف و پرجنب‌وجوش است.&lt;ref name="تأویل۲۷"/&gt; او سر و رویش را با شال‌گردن پیچیده است و خندهٔ خشک زننده‌ای سر می‌دهد. او که آدرس خانهٔ راوی را بلد است در دفن زن اثیری به وی کمک می‌کند.&lt;ref&gt;{{پک|کاتوزیان|۱۳۸۱|ک=دربارهٔ بوف کور هدایت|ص=۳۳}}&lt;/ref&gt;
;عموی راوی: عموی راوی در بخش اول داستان به دیدن او می‌آید. او شبیه خود راوی و شبیه پدر اوست.&lt;ref&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=۷۱}}&lt;/ref&gt;
;لکّاته: از شخصیت‌های بخش دوم داستان است. لکاته زن راوی، دختر عمه و خواهر شیری اوست.&lt;ref name="روح۲۲۵"&gt;{{پک|شمیسا|۱۳۷۶|ک=داستان یک روح|ص=۲۲۵}}&lt;/ref&gt; راوی به دلیل دلبستگی به مادر لکاته با او ازدواج کرده است وانگهی یک رابطهٔ زن و شوهری میان آن‌ها وجود ندارد.&lt;ref name="تأویل۲۸"&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=۲۸}}&lt;/ref&gt;
;[[پیرمرد خنزرپنزری]]: به گفتهٔ دایهٔ راوی، در جوانی کوزه‌گر بوده است. او در بیرون از خانهٔ راوی بساطی پهن کرده است و با لکّاته (زن راوی) رابطه دارد.&lt;ref name="تأویل۲۹"&gt;{{پک|غیاثی|۱۳۸۱|ک=تأویل بوف کور (قصهٔ زندگی)|ص=۲۹}}&lt;/ref&gt;
;دایه: دایهٔ راوی و لکاته است. او در بخش دوم داستان از راوی پرستاری می‌کند. دایه راوی را دیوانه می‌داند&lt;ref&gt;{{پک|جورکش|۱۳۷۸|ک=زندگی، عشق و مرگ از دیدگاه صادق هدایت|ص=۱۹۷}}&lt;/ref&gt; و در بخشی از داستان که از دست راوی خسته شده آرزوی مرگ او را می‌کند.&lt;ref name="تأویل۲۸"/&gt;

== جایگاه بوف کور و نظر دیگران در مورد آن==
''بوف کور'' یکی از نخستین [[رمان|رمان‌های]] [[نوگرایی در ادبیات|مدرن]]&lt;!-- Literary modernism --&gt; فارسی است.&lt;ref name="iranicabuf"&gt;{{یادکرد وب | نشانی=http://www.iranicaonline.org/articles/buf-e-kur-the-blind-owl | عنوان=BŪF-E KŪR | ناشر=[[دانشنامه ایرانیکا|Encyclopædia Iranica]] | تاریخ=15 December 1989 | بازبینی=2 June 2015 | نویسنده=[[مایکل کریگ هیلمن|Michael C. Hillmann]] | کد زبان=en}}&lt;/ref&gt; 
* [[آندره بروتون]]، مؤسس جنبش فراواقع‌گرایی در فرانسه، بوف کور را جزو بیست کتاب شاهکار سدهٔ بیستم میلادی دانسته است.&lt;ref&gt;{{یادکرد وب | نشانی=http://www.bbc.co.uk/persian/arts/story/2004/05/040512_pm-hedayat13.shtml | عنوان=اهمیت بوف کور، ابهام در بوف کور | ناشر=بی‌بی‌سی | تاریخ=۱۲ مه ۲۰۰۴ | بازبینی=۲ ژوئن ۲۰۱۵}}&lt;/ref&gt;
* [[هنری میلر]]، نویسندهٔ معاصر آمریکایی، دربارهٔ آن گفته‌است: «''بوف کور'' هدایت کتابی است که من آرزو دارم روزی نظیر آن را بنویسم. مانند این داستان در هیچ زبانی ندیده‌ام. آن را واقعاً دوست می‌دارم.»&lt;ref&gt;هنری میلر، «گفتگویی میان هنری میلر و مینو جوان»، سخن، دورهٔ پانزدهم، شمارهٔ هفت، تیر ماه ۱۳۴۴، صفحات ۷۲۹–۷۳۰&lt;/ref&gt;
* [[رنه لالو]] نیز گفته‌است: «در این کتاب اهمیت هنر به معنی بسیار آبرومند کلمه، در نظر من بسیار صریح جلوه می‌کند».
* [[داریوش مهرجویی]] می‌گوید: «''بوف کور''» به واقع اولین اثر ادبیات مدرن است که در ایران خلق می‌شود. ادامه جریانی که یک قرن و نیم پیش در اروپا شروع شده بود. یعنی ظهور انسان خودآگاه و طرح مسئله «سرنوشت بشری».&lt;ref&gt;مهرجویی ۱۲۵&lt;/ref&gt;
* [[جلال آل احمد]] نیز در خصوص ''بوف کور'' هدایت گفته‌است:
{{آغاز گفتاورد بزرگ}}
سکوتی که در آن دوران حکومت می‌کند، درخودفرورفتگی و انزوایی که ناشی از حکومت سانسور است، نه‌تنها در اوراق انگشت‌شمار مطبوعات رسمی و در سکوت نویسندگان نمودار است، بیش از همه در ''بوف کور'' خوانده می‌شود. ترس از گزمه، انزواء، گوشه‌نشینی، عدم اعتقاد به واقعیت‌های فریبنده، به ظاهرسازی‌هایی که به جای واقعیت جا زده می‌شوند، غم غربت (نوستالژی)، انکار حقایق موجود، قناعت به رؤیاها و کابوس‌ها، همه از مشخصات طرز فکر مردمی است که زیر سلطهٔ جاسوس و مفتش (انکیزیتور) و «گپئو» زندگی می‌کنند. وقتی آدم می‌ترسد با دوستش، با زنش، با همکارش و با هر کس دیگر درددل کند و حرف بزند ناچار فقط با سایه خودش می‌تواند حرف بزند. ''بوف کور'' گذشته از ارزش هنری آن یک سند اجتماعی است؛ سند محکومیت حکومت زور.&lt;ref&gt;{{پک|شریفی|۱۳۷۲|ک=صادق هدایت، زنده بگور و سه قطه خون|ص=۸}}&lt;/ref&gt;
{{پایان گفتاورد بزرگ}}

* [[ماشاالله آجودانی]]، پژوهشگر مطرح تاریخ و ادبیات مشروطه، ''بوف کور'' را شاهکار بی‌مانند ادبیات معاصر فارسی می‌نامد.&lt;ref name="dwajodani"&gt;{{یادکرد وب | نشانی=http://www.dw.de/بوف-کور-صادق-هدایت-از-نگاه-ماشاالله-آجودانی/a-17663215 | عنوان="بوف کور" صادق هدایت از نگاه ماشاالله آجودانی | ناشر=دویچه وله | تاریخ=۲۶ مه ۲۰۱۴ | بازبینی=۲ ژوئن ۲۰۱۵ | نویسنده=اسکندر آبادی}}&lt;/ref&gt;
* [[یوسف اسحاق‌پور]]&lt;!-- Youssef Ishaghpour --&gt;، استاد تاریخ هنر و تاریخ سینما در [[دانشگاه پاریس V]]&lt;!-- Paris Descartes University --&gt;، ''بوف کور'' را شاهکار صادق هدایت می‌داند. وی همچنین این کتاب را «چند سر و گردن» بالاتر از دیگر نوشته‌های هدایت، و به دلیل پیچیدگی، عمق و غنایش متمایز از همهٔ آن‌ها می‌داند.&lt;ref&gt;{{پک|اسحاق‌پور|1380|ک=بر مزار صادق هدایت|ص=۲۶}}&lt;/ref&gt;&lt;ref&gt;{{پک|اسحاق‌پور|1380|ک=بر مزار صادق هدایت|ص=۸۵}}&lt;/ref&gt;
* [[نجف دریابندری]] درمورد ''بوف کور'' می‌گوید: «این رمان را دوست ندارم چون زیادی منحط است.»&lt;ref&gt;دریابندری، صفحهٔ ۱۵۴&lt;/ref&gt; البته دریابندری در ادامهٔ این بحث واژه ''منحط'' را تعریف می‌کند و به عنوان سبکی ادبی مطرح می‌کند نه بار منفی این واژه.
== تأثیر بوف کور در سینما و نویسندگی ==
چند سینماگر ''بوف کور'' را دست‌مایه آثار سینمایی خود قرار داده‌اند:&lt;ref&gt;[http://sharghnewspaper.ir/News/90/05/30/9012.html روایت‌های ناتمام سینمایی از روان]&lt;/ref&gt;
* [[رائول روییز]] در سال ۱۹۸۷ فیلمی بر اساس رمان ''بوف کور'' ساخت.
* [[بزرگمهر رفیعا]] در سال ۱۹۷۳ در آمریکا فیلمی ۹۵ دقیقه‌ای بر پایه رمان ''بوف کور'' ساخت و به عنوان پایان‌نامه خود ارائه کرد.
* در سال ۱۳۵۳، [[کیومرث درم‌بخش]] فیلمی ۵۵ دقیقه‌ای بر پایه این رمان ساخت.
* [[خسرو سینایی]] در سال ۱۳۸۵ دربارهٔ زندگی «صادق هدایت» فیلمی با نام «گفتگو با سایه» ساخت که کم تأثر از ''بوف کور'' نبود.
* ''از خانه شماره'' عنوان فیلم مستندی است ساخته مشترک [[سام کلانتری]] و [[محسن شهرنازدار]] که از دیگر آثار سینمایی ساخته شده دربارهٔ «هدایت» و آثار او است.
* [[داریوش مهرجویی]] الگوی خود را برای ساخت فیلم [[هامون (فیلم)|هامون]]، ''بوف کور'' می‌داند.
* به گفته فرهاد غبرایی مضمون رمان خانواده پاسکوآل دوآرته (کامیلو خوزه سلا) صرف نظر از سبک و سیاق و ساختار، شباهت‌هایی با ''بوف کور'' دارد.

== دربارهٔ بوف کور ==
[[پرونده:بوف کور.jpg|بندانگشتی|چپ|150px|نقدی بر بوف کور از [[م. ف فرزانه]]]]
* ''داستان یک روح (شرح و متن کامل بوف کور صادق هدایت)'' [[سیروس شمیسا]]، چاپ اول، تهران ۱۳۷۹
* ''صادق هدایت و هراس از مرگ''، ساخت‌شکنی روان‌تحلیلگرانهٔ بوف کور، [[محمد صنعتی]]، چاپ اول، تهران ۱۳۸۰ نشر مرکز.
* ''دربارهٔ بوف کور هدایت''، [[محمدعلی همایون کاتوزیان]]، نشر مرکز.
* این است بوف کور، تفسیری بر بوف‌کور نوشته م. ی. قطبی (۱۳۵۶)
* بازتاب اسطوره در بوف کور (ادیپ یا مادینه جان؟) نوشته جلال ستاری(۱۳۷۷)
* تاویل بوف کور (قصه زندگی) نوشته محمد تقی غیاثی(۱۳۸۱)
* [http://mahmood-falaki.com/Farsi/naqd-ajudani.htm هدایت، بوف کور و ناسیونالیسم نوشته آجودانی]
* [http://radiozamaneh.biz/idea/2007/05/post_94.html بوف کور نوشته داریوش آشوری در رادیو زمانه]
* «زندگی، عشق و مرگ از دیدگاه صادق هدایت»، [[شاپور جورکش]]، نشر آگه، ۱۳۷۴
* [http://nasour.net/1387.09.24/370.html لکاته یا اثیری!] نوشتهٔ نوشین شاهرخی
* [http://nasour.net/1386.12.12/105.html نقدی بر بوف کور صادق هدایت] نوشتهٔ بهمن سقائی
* روایت نابودی ناب/ تحلیل بوردیویی بوف کور در میدان تولید ادبی ایران/ نوشته شهارم پرستش/ نشر ثالث/۱۳۹۰

== یادداشت‌ها ==
{{پانویس|گروه=یادداشت|۲}}

== پانویس ==
{{پانویس|۳}}

== منابع ==
* {{یادکرد کتاب | نام خانوادگی = اسحاق‌پور| نام = یوسف| پیوند نویسنده = | عنوان = بر مزار صادق هدایت| ترجمه =باقر پرهام | سال =۱۳۸۰| ناشر =آگاه |مکان = تهران| شابک =۹۶۴–۴۱۶–۱۵۶–۴ | صفحه =۸۶}}
* {{یادکرد کتاب | نام خانوادگی = بهارلوییان| نام = شهرام | نام خانوادگی۲ = اسماعیلی | نام۲ = فتح‌الله | پیوند نویسنده = | عنوان = شناخت‌نامهٔ صادق هدایت| ترجمه = | جلد = | سال =۱۳۷۹ | ناشر =[[نشر قطره|قطره]] |مکان = تهران| شابک =۹۶۴–۳۴۱–۰۸۰–۳ | صفحه =۶۳۵}}
* {{یادکرد کتاب | نام خانوادگی = جورکش| نام = شاپور| پیوند نویسنده =شاپور جورکش | عنوان = زندگی، عشق و مرگ از دیدگاه صادق هدایت| ترجمه = | سال =۱۳۷۸| ناشر =آگاه|مکان = تهران| شابک =۹۶۴–۴۱۶–۰۷۸–۹| صفحه =۲۵۹}}
* {{یادکرد|فصل=بوف کور|کتاب=یک گفتگو ناصر حریری با نجف دریابندری|نویسنده = دریابندری، نجف|ناشر =نشر کارنامه|شهر=تهران|کوشش=به کوشش ناصر حریری|صفحه=۲۱۹|سال=۱۳۷۶|شابک=۶۰۱۳۴۳۱۹۶۴}}
* {{یادکرد کتاب | نام خانوادگی = ستاری| نام = جلال | پیوند نویسنده =جلال ستاری | عنوان = بازتاب اسطوره در بوف کور| ترجمه = | سال =۱۳۷۷| ناشر =توس|مکان = تهران| شابک =۹۶۴–۳۱۵–۴۷۵–۰–۹۶۴–۳۱۵–۴۷۵| صفحه =۱۲۶}}
* {{یادکرد کتاب | نام خانوادگی = شریفی| نام = محمد| عنوان =صادق هدایت، زنده بگور و سه قطره خون | سال = ۱۳۷۲ | تاریخ بازبینی =۲۹ مارس ۲۰۱۲}}
* {{یادکرد کتاب | نام خانوادگی = شمیسا| نام = سیروس| پیوند نویسنده =سیروس شمیسا | عنوان = داستان یک روح| ترجمه = | سال =۱۳۷۶| ناشر =فردوس|مکان = تهران| شابک = | صفحه =۳۴۷}}
* {{یادکرد کتاب | نام خانوادگی = طلوعی| نام = محمود| پیوند نویسنده =محمود طلوعی| عنوان = نابغه یا دیوانه | سال =۱۳۷۸| ناشر =علم|مکان = تهران| شابک =۹۶۴–۴۰۵–۰۳۵–۵ | صفحه =۵۹۷}}
* {{یادکرد کتاب | نام خانوادگی = غیاثی| نام = محمدتقی | عنوان = تأویل بوف کور (قصهٔ زندگی)| ترجمه = | سال =۱۳۸۱| ناشر =نیلوفر|مکان = تهران| شابک =۹۶۴–۴۴۸–۰۳۷–۶ | صفحه =۲۶۳}}
* {{یادکرد کتاب | نام خانوادگی = کاتوزیان| نام = محمدعلی همایون | پیوند نویسنده =محمدعلی همایون کاتوزیان | عنوان = دربارهٔ بوف کور هدایت| ترجمه = | سال =۱۳۸۱| ناشر =[[نشر مرکز|مرکز]]|مکان = تهران| شابک =۶۹۴–۳۰۵–۰۲۰–۲ | صفحه =۱۷۵}}
* {{یادکرد کتاب | نام خانوادگی = کاتوزیان| نام = محمدعلی همایون | عنوان = صادق هدایت از افسانه تا واقعیت| ترجمه =فیروزه مهاجر | سال =۱۳۷۷| ناشر =طرح نو|مکان = تهران| شابک =۹۶۴–۵۶۲۵–۴۹–۱ | صفحه =۳۸۹}}
* {{یادکرد کتاب | نام خانوادگی = کاتوزیان| نام = محمدعلی همایون | عنوان = صادق هدایت و مرگ نویسنده| ترجمه = | سال =۱۳۸۱| ناشر =مرکز|مکان = تهران| شابک =۹۶۴–۳۰۵–۱۱۶–۱ | صفحه =۱۸۹}}
* {{یادکرد|فصل=مصاحبه با داریوش مهرجویی توسط رامین جهانبگلو|کتاب=هامون|نویسنده = مهرجویی، داریوش|چاپ= دوم|ناشر =انتشارات زمانه|شهر=تهران|سال=۱۳۷۳|شابک=}}
* {{یادکرد کتاب | نام خانوادگی = میرعابدینی| نام = حسین | ویراستار = کاظم فرهادی | عنوان = صد سال داستان‌نویسی ایران | جلد =۱ و ۲ | سال =۱۳۷۷| ناشر =[[نشر چشمه|چشمه]]|مکان = تهران| شابک =۹۶۴–۶۱۹۴–۴۹–۴ | صفحه =۷۵۴}}
{{چپ‌چین}}
* {{یادکرد کتاب | نام خانوادگی=Beard | نام=Michael | نشانی=http://www.degruyter.com/view/product/452134 | عنوان=Hedayat's "Blind Owl" as a Western Novel | ناشر=Princeton University Press | سال=۲۰۱۴ | مکان=Boston | شابک=978-1-4008-6132-3 | بازبینی=12 Feb. ۲۰۱۵ | زبان = en}} {{Subscription|degruyter}}
{{پایان چپ‌چین}}

== پیوند به بیرون ==
{{جعبه پیوند به پروژه‌های خواهر
|ویکی‌نسک=no
|ویکی‌گفتاورد=بوف_کور
|ویکی‌خبر= no
|ویکی‌واژه=no
|ویکی‌نبشته=بوف_کور
|ویکی‌انبار=Category:The Blind Owl}}
* [http://www.angelfire.com/rnb/bashiri/BlindOwl/blindowl2013.pdf ترجمهٔ انگلیسی] ایرج بشیری.
* [http://www.jireyeketab.com/jirelogs/how-many-languages-the-blind-owl-is-translated-to بوف کور به چند زبان ترجمه شده است؟ (فهرستی از زبان‌هایی که بوف کور به آنها ترجمه شده)]
{{صادق هدایت}}

[[رده:آثار صادق هدایت]]
[[رده:داستان با راوی غیرقابل اعتماد]]
[[رده:رمان‌های ۱۹۳۷ (میلادی)]]
[[رده:رمان‌های ایرانی]]
[[رده:رمان‌های صادق هدایت]]
[[رده:رمان‌های فارسی]]
[[رده:کتاب‌های ۱۳۱۵]]</text>
      <sha1>hwis523iov0gvou97xwbu086p2tbrfr</sha1>
    </revision>
  </page>
  