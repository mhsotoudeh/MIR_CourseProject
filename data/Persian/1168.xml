<page>
    <title>تلمیح</title>
    <ns>0</ns>
    <id>6260</id>
    <revision>
      <id>17810198</id>
      <parentid>16649604</parentid>
      <timestamp>2016-08-06T12:21:34Z</timestamp>
      <contributor>
        <username>Rezabot</username>
        <id>206089</id>
      </contributor>
      <minor />
      <comment>ربات [[وپ:رده همسنگ#۲۶|ردهٔ همسنگ (۲۶)]] +مرتب (۱۱.۵ core): + [[رده:شکل‌های سخنرانی]]</comment>
      <model>wikitext</model>
      <format>text/x-wiki</format>
      <text xml:space="preserve">'''تلمیح''' (در لغت یعنی: به گوشه چشم اشاره کردن) از جملهٔ [[صنایع معنوی]] بدیع است که در آن نویسنده یا گوینده در ضمن نوشتار یا گفتار خودش به [[آیه]]، [[حدیث]]، [[داستان]]، یا [[مثل]] معروفی اشاره داشته باشد (صفحهٔ ۳۲۸ ''فنون بلاغت و صناعات ادبی''، جلد دوّم.) به عنوان چند نمونه از تلمیح می‌توان موارد زیر را بیان کرد:
{{شعر}}
{{ب|شاه ترکان سخن مدّعیان می‌شنود | شرمی از مظلمهٔ خون سیاووشش باد ([[حافظ]])}}
{{پایان شعر}}
که اشاره‌اش به داستان سیاووش در [[شاهنامه|شاهنامهٔ فردوسی]] ست. 
{{شعر}}
{{ب|بوی پیراهن گم‌گشتهٔ خود می‌شنوم | گر بگویم همه گویند ضلالی‌ست قدیم ([[سعدی]])}}
{{پایان شعر}}
که به داستان [[یوسف]] در [[قرآن]] اشاره می‌کند.

تلمیح به‌غیر از معنای اصلی آن که در عرصه ادبیات است در عرصه‌های دیگر مثل موسیقی نیز به‌کار می‌رود. در [[جاز]] نوازنده یا خواننده در جریان [[بداهه‌نوازی]] یا بداهه‌خوانی به آهنگ‌های مشهور دیگر اشاره می‌کند و به این کار نیز تلمیح می‌توان گفت.

ارزش تلمیح به میزان تداعی بستگی دارد که از آن به دست می‌آید. هر قدر اسطوره‌ها و داستان‌های مورد اشاره لطیف‌تر باشد، تلمیح بلیغ‌تر محسوب می‌شد. لازمه بهره‌مندی از تلمیح، آگاهی از دانسته‌ای است که شاعر یا نویسنده بدان اشاره می‌کند؛ به همین سبب دریافتن تلمیح‌هایی که یک شاعر ژاپنی در شعر خود آورده، برای خواننده فارسی‌زبان دشوار به نظر می‌رسد و بالعکس. تلمیح در شعر فارسی، می‌تواند با [[مراعات نظیر]] همراه باشد.

== منابع ==
{{پانویس}}
* همایی، استاد جلال‌الدّین. ''فنون بلاغت و صناعات ادبی''، جلد دوّم (صنایع بدیع و سَرَقات ادبی)، چاپ سوّم، انتشارات توس، تهران، ۱۳۶۴
{{آرایه‌های ادبی}}

[[رده:آرایه‌های ادبی]]
[[رده:ادبیات]]
[[رده:روش‌های بلاغت]]
[[رده:شکل‌های سخنرانی]]
[[رده:معناشناسی]]</text>
      <sha1>6bc1bjlmay1zvtmm1rjr00fzspj0jvc</sha1>
    </revision>
  </page>
  