<page>
    <title>نظریه گراف</title>
    <ns>0</ns>
    <id>4497</id>
    <revision>
      <id>16522133</id>
      <parentid>16522131</parentid>
      <timestamp>2016-01-27T22:39:23Z</timestamp>
      <contributor>
        <username>Hamid Hassani</username>
        <id>138640</id>
      </contributor>
      <minor />
      <comment>/* تاریخچه */ ویرایش جزئی</comment>
      <model>wikitext</model>
      <format>text/x-wiki</format>
      <text xml:space="preserve">{{بهبود منبع}}
[[پرونده:6n-graf.svg|بندانگشتی|چپ|270px|نمایش تصویری یک گراف]]

'''نظریه گراف'''&lt;ref&gt;'''گراف''' واژهٔ مصوب فرهنگستان زبان و ادب پارسی به جای '''graph''' در [[زبان انگلیسی|انگلیسی]] و در حوزهٔ [[ریاضیات]] است. {{یادکرد وب| نشانی = http://www.persianacademy.ir/fa/wordspdf.aspx| عنوان =فرهنگ واژه‌های مصوّب فرهنگستان: ۱۳۷۶ تا ۱۳۸۵، بخش دوم: به ترتیب الفبای لاتینی، صفحهٔ ۱۰۲ | تاریخ بازدید = ۶ مرداد ۱۳۸۹| تاریخ = | ناشر = وب‌گاه رسمی فرهنگستان | زبان = فارسی}}&lt;/ref&gt; شاخه‌ای از [[ریاضیات]] است که دربارهٔ [[گراف (ریاضی)|گراف‌ها]] بحث می‌کند. این مبحث در واقع شاخه‌ای از [[توپولوژی]] است که با [[جبر]] و [[نظریه ماتریس‌ها]] پیوند مستحکم و تنگاتنگی دارد. نظریهٔ گراف برخلاف شاخه‌های دیگر ریاضیات نقطهٔ آغاز مشخصی دارد و آن انتشار مقاله‌ای از [[لئونارد اویلر]]، ریاضیدان [[سوئیسی]]، برای حل [[مسئله پل‌های کونیگسبرگ]] در سال ۱۷۳۶ است.&lt;ref&gt;{{پک|گریمالدی|۱۳۷۹|ف=نظریه گراف و کاربردهای آن|ک=ریاضیات گسسته و ترکیبیاتی|ص=۷۶۶}}&lt;/ref&gt;

پیشرفت‌های اخیر در ریاضیات، به ویژه در کاربردهای آن موجب گسترش چشمگیر نظریهٔ گراف شده است به گونه‌ای که هم‌اکنون نظریهٔ گراف ابزار بسیار مناسبی برای تحقیق در زمینه‌های گوناگون مانند [[نظریه کدگذاری]]، [[تحقیق در عملیات]]، [[آمار]]، [[شبکه‌های الکتریکی]]، [[علوم رایانه]]، [[شیمی]]، [[زیست‌شناسی]]، [[علوم اجتماعی]] و سایر زمینه‌ها گردیده است.&lt;ref&gt;{{پک|وست|۱۳۸۶|ف=|ک=آشنایی با نظریهٔ گراف|ص=۵}}&lt;/ref&gt;

== تاریخچه ==
برخلاف شاخه‌های دیگر ریاضیات، سیر نظریهٔ گراف آغاز معینی در زمان و مکان دارد و آن [[مسئله پل‌های کونیگسبرگ|مسئلهٔ هفت پل کونیگسبرگ]] است که در سال ۱۷۳۶ توسط [[لئونارد اویلر]] حل شد. در سال ۱۷۵۲ قضیهٔ اویلر برای [[گراف مسطح|گراف‌های مسطح]] ارائه می‌شود. اما پس از آن به مدت تقریباً یک قرن فعالیت اندکی در این زمینه صورت گرفت.

در سال ۱۸۴۷، [[گوستاو کیرشهف]] نوع خاصی از گراف‌ها به نام [[درخت (نظریه گراف)|درخت]] را مورد بررسی قرار داد. کیرشهف این مفهوم را هنگام تعمیم [[قوانین اهم]] برای [[جریان الکتریکی]] در کاربردهایی که حاوی شبکه‌های الکتریکی بودند به‌کار گرفت. ده سال بعد، [[آرتور کیلی]] همین نوع گراف را برای شمارش [[ایزومر|ایزومرهای]] متمایز [[هیدروکربن|هیدروکربن‌های]] اشباع‌شدهٔ C&lt;sub&gt;n&lt;/sub&gt;H&lt;sub&gt;2n+2&lt;/sub&gt; &lt;math&gt;\left (n\in\mathbb{Z}^+\right)&lt;/math&gt; به‌کار برد.&lt;ref&gt;{{پک|گریمالدی|۱۳۷۹|ف=درخت‌ها|ک=ریاضیات گسسته و ترکیبیاتی|ص=۸۲۴}}&lt;/ref&gt;

در همین دوران شاهد حضور دو ایدهٔ مهم دیگر در صحنه هستیم. ایدهٔ اول حدس [[مسئله چهار رنگ|چهار رنگ]] بود که نخستین بار توسط [[فرانسیس گوثری]] در حدود سال ۱۸۵۰ مورد تحقیق قرار گرفت. این مسئله سرانجام در سال ۱۹۷۶، توسط [[کنث ایپل]] و [[ولفگانگ هیکن]] و با استفاده از یک تحلیل رایانه‌ای پیچیده حل شد.&lt;ref&gt;{{پک|گریمالدی|۱۳۷۹|ف=نظریه گراف و کاربردهای آن|ک=ریاضیات گسسته و ترکیبیاتی|ص=۷۵۵}}&lt;/ref&gt;

ایدهٔ مهم دوم، [[دور همیلتونی]] بود. این دور به افتخار [[ویلیام همیلتون|سر ویلیام روآن همیلتون]] نامگذاری شده است. او این ایده را در سال ۱۸۵۹ برای حل معمای جالبی حاوی یال‌های یک دوازده وجهی منتظم به‌کار گرفت. یافتن جوابی برای این معما چندان دشوار نیست، ولی ریاضیدانان هنوز در پی یافتن شرایطی لازم و کافی هستند که گراف‌های بیسوی حاوی [[مسیر همیلتونی|مسیر]] یا [[دور همیلتونی|دورهای همیلتونی]] را مشخص کنند.

پس از این کارها تا بعد از سال ۱۹۲۰ فعالیت اندکی در این زمینه صورت گرفت. مسئلهٔ مشخص کردن [[گراف مسطح|گراف‌های مسطح]] را [[کازیمیر کوراتوفسکی]]، ریاضیدان لهستانی، در سال ۱۹۳۰ حل کرد. نخستین کتاب دربارهٔ نظریهٔ گراف در سال ۱۹۳۶ منتشر شد. این کتاب را ریاضیدان [[مجار]]، [[دنش کونیگ]]، که خود محقق برجسته‌ای در این زمینه بود، نوشت. از آن پس فعالیت‌های بسیاری در این زمینه صورت گرفته و رایانه نیز در چهار دههٔ اخیر به یاری این فعالیت‌ها آمده است.&lt;ref&gt;{{پک|گریمالدی|۱۳۷۹|ف=نظریه گراف و کاربردهای آن|ک=ریاضیات گسسته و ترکیبیاتی|ص=۷۶۶}}&lt;/ref&gt;

== تعریف ==
تعریف دقیق‌تر گراف به این صورت است، که گراف مجموعه‌ای از رأس‌ها است، که توسط خانواده‌ای از زوج‌های مرتب که همان یال‌ها هستند به هم مربوط (وصل) شده‌اند.

یال‌ها بر دو نوع ساده و جهت دار هستند، که هر کدام در جای خود کاربردهای بسیاری دارد. مثلاً اگر صرفاً اتصال دو نقطه -مانند اتصال تهران و زنجان با کمک آزادراه- مد نظر شما باشد، کافیست آن دو شهر را با دو نقطه نمایش داده، و اتوبان مزبور را با یالی ساده نمایش دهید. اما اگر بین دو شهر جاده‌ای یکطرفه وجود داشته باشد آنگاه لازمست تا شما با قرار دادن یالی جهت دار مسیر حرکت را در آن جاده مشخص کنید. همچنین برای اینکه فاصله بین دو شهر را در گراف نشان دهید، می‌توانید از گراف وزن دار استفاده کنید و مسافت بین شهرها را با یک عدد بر روی هر یال نشان دهید.

آغاز نظریهٔ گراف به سدهٔ هجدهم بر می‌گردد. [[اولر]] ریاضیدان بزرگ مفهوم گراف را برای حل [[مسئله پل‌های کونیگسبرگ]] ابداع کرد اما رشد و پویایی این نظریه عمدتاً مربوط به نیم سدهٔ اخیر و با رشد علم [[انفورماتیک]] بوده‌است.

مهم‌ترین کاربرد گراف [[مدل‌سازی]] پدیده‌های گوناگون و بررسی بر روی آنهاست. با گراف می‌توان به راحتی یک نقشه بسیار بزرگ یا شبکه‌ای عظیم را در درون یک [[ماتریس]] به نام ماتریس وقوع گراف ذخیره کرد و یا [[الگوریتم|الگوریتمهای]] مناسب مانند الگوریتم دایجسترا یا الگوریتم کروسکال و... را بر روی آن اعمال نمود.

یکی از قسمت‌های پرکاربرد نظریهٔ گراف، [[گراف مسطح]] است که به بررسی گراف‌هایی می‌پردازد که می‌توان آن‌ها را به نحوی روی صفحه کشید که یال‌ها جز در محل راس‌ها یکدیگر را قطع نکنند. این نوع گراف در ساخت جاده‌ها و حل مسئله کلاسیک و قدیمی سه خانه و سه چاه آب به کار می‌رود.

نظریه گراف یکی از پرکاربردترین نظریه‌ها در شاخه‌های مختلف [[علوم مهندسی]] (مانند عمران)، [[باستان‌شناسی]] (کشف محدوده یک تمدن) و... است.

روابط میان راس‌های یک گراف را می‌توان با کمک [[ماتریس]] بیان کرد.

برای نمایش تصویری گراف‌ها معمولاً از نقطه یا دایره برای کشیدن راس‌ها و از کمان یا خط راست برای کشیدن یال بین راس‌ها استفاده می‌شود.

{{ویکی‌انبار-رده|Graph theory}}

== جستارهای وابسته ==
* [[یکریختی گراف]]
* [[گراف (ریاضی)]]

== پانویس ==
{{پانویس|اندازه=ریز|۲}}

== منابع ==
* کتاب آشنایی با نظریهٔ گراف نوشتهٔ [[علیرضا علیپور]]، [[انتشارات فاطمی]]
* {{یادکرد کتاب | همان = | نام خانوادگی =گریمالدی | نام =رالف پ. | عنوان =ریاضیات گسسته و ترکیبیاتی | ترجمه =دکتر محمدعلی رضوانی و دکتر بیژن شمس | جلد =۳ | سال= ۱۳۷۹ | ماه = | سال اصلی = | چاپ=دوم | ناشر =[[انتشارات فاطمی]] | مکان =تهران | شابک =۹۶۴–۳۱۸–۲۵۶–۸}}
* {{یادکرد کتاب | همان = | نام خانوادگی =وست | نام =داگلاس بی. | عنوان =آشنایی با نظریهٔ گراف | ترجمه =دکتر بیژن شمس | جلد = | سال= ۱۳۸۶ | ماه = | سال اصلی = |چاپ=دوم | ناشر =گسترش علوم پایه | مکان =تهران | شابک =۹۶۴–۷۸۱۷–۲۶–۶}}
* کتاب نظریه گراف‌ها و کاربردهای آن نوشته باندی و مورتی، ترجمه حمید ضرابی زاده، [[مؤسسه دیباگران تهران]]
* کتاب ریاضیات گسسته نوشته [[ر. پ. گریمالدی]]، [[مرکز نشر دانشگاهی]]
* کتاب نظریهٔ الگوریتمی و کاربردی گرافها نوشته [[گری چارتراند، آرترود اولرمن]]، ترجمه دکتر سید مهدی تشکری هاشمی، [[انتشارات دانشگاه امیرکبیر]]
* [http://graphtheorysoftware.com/ Graph Theory Software] نرم‌افزارهای گراف تولید شده در دانشگاه صنعتی شریف
{{علوم رایانه}}
{{داده‌های کتابخانه‌ای}}
[[رده:نظریه گراف]]</text>
      <sha1>akku9g8575nxqc9etk88hid54re9f6h</sha1>
    </revision>
  </page>
  