<page>
    <title>بهره‌وری</title>
    <ns>0</ns>
    <id>6042</id>
    <revision>
      <id>18007536</id>
      <parentid>17950056</parentid>
      <timestamp>2016-08-30T00:10:02Z</timestamp>
      <contributor>
        <username>A.M.Z.A</username>
        <id>551902</id>
      </contributor>
      <minor />
      <comment>/* ویرایش به وسیلهٔ [[وپ:ابرابزار|ابرابزار]] */</comment>
      <model>wikitext</model>
      <format>text/x-wiki</format>
      <text xml:space="preserve">{{تمیزکاری}}{{بهبود منبع}}

{{اقتصاد}}

'''بهره‌وری''' از مفاهیم [[علم اقتصاد]] و [[مدیریت]] است که چنین تعریف می‌شود: «مقدار کالا و یا خدمات تولید شده در مقایسه با هر واحد از انرژی و یا کار هزینه شده بدون کاهش کیفیت یا به این شکل: اثربخشی به همراه کارایی».
به دیگر سخن، بهره‌وری، عبارتست از، بدست آوردن حداکثر سود ممکن، با بهره‌گیری و استفاده [[بهینه]] از نیروی کار، توان، استعداد ومهارت نیروی انسانی، [[زمین]]، [[ماشین]]، [[پول]]، تجهیزات، [[زمان]]، [[مکان]] و…به منظور ارتقاء [[رفاه]] [[جامعه]]. بهره‌وری به نسبت کار انجام شده به کاری که باید انجام می‌شده اطلاق می‌شود.{{مدرک}}

می‌توان گفت برای نخستین بار لغت «بهره‌وری» توسط فردی به نام «کوئیزنی» در سال [[۱۷۷۶ (میلادی)]] بکار برده شد. بیش از یک قرن بعد یعنی در سال [[۱۸۳۳ (میلادی)]] فردی به اسم «لیترِ» بهره‌وری را «قدرت و توانایی تولید کردن» تعریف کرد.
بایستی توجه داشت که واژه بهره‌وری با گسترش [[انقلاب صنعتی]] و جهت افزایش سودمندی حاصل از [[نیروی کار]]، [[سرمایه]] و مواردی از این دست گسترش یافت ولی اصطلاح بهره‌وری آب در چند ساله اخیر و به دلیل کمبود این ماده ارزشمند گسترش یافته‌است.

== کاربردها ==
بر خلاف پندار برخی افراد بهره‌وری فقط برای صنایع نیست بلکه بهره‌وری سطوح مختلفی دارد و همه افراد در همه سطوح نقش دارند یعنی اینکه افراد می‌توانند با تفکر، ابداعات و نوآوری‌های خود عملاً در چند سطح گوناگون مؤثر واقع گردند، سطوح مختلف بهره‌وری عبارتند از:
* سطح فرد
* سطح گروه آموزشی
* سطح گروه کاری
* سطح سازمانی
* سطح رشته‌های [[تجاری]]، خدماتی، [[صنعتی]] و [[کشاورزی]]
* سطح بخش‌های اقتصادی
* سطح ملی و کشوری
* سطح جهانی

در سطوح فردی به دنبال تدابیری برای افزایش بهره‌وری فردی هستیم؛ و در سطح گروه نیز به دنبال افزایش بهره‌وری گروه کاری هستیم. بدیهی است که موضوع بهره‌وری بیشتر در سطوح سازمانی و رشته‌ها مطرح می‌شود و بیشترین ضوابط و شرایط مربوط به بهره‌وری را می‌توان در آنها مشاهده کرد. چه بسا برخی مشاغل و حتی برخی دستگاه‌ها به دلیل انجام فعالیت‌های موازی و تکراری بودن وظایف سازمانی در یکدیگر ادغام شده و برخی از آنها حذف شده‌اند. بهره‌وری ملی که مهم‌ترین عنصر بهره‌وری است از ارتباط بین دولت، اقتصاد، جغرافیا، جمعیت وفرهنگ بدست می‌آید که عموماً به زبان ریاضیات ترجمه می‌شود وسپس نقطه بهینه آن بدست می‌آید.

== مولفه‌های بهره‌وری ==
[[پرونده:GDP_per_capita_PPP_2014-en.svg|بندانگشتی|200 px|نقشه جهانی]]
بهره‌وری به عنوان یکی از معیارهای سنجش فعالیت‌ها، با در نظر گرفتن هدف و مقصد مد نظر از دو زاویه مجزا قابل بررسی است. از یک سو، نقش مفید و مؤثر بودن فعالیت در دستیابی به هدف ترسیمی مورد ارزیابی قرار گرفته و از سوی دیگر بازده فعالیت مطرح می‌شود. براین اساس می‌توان بهره‌وری را به دو مولفه تجزیه کرد:
بر اساس تعاریف استانداردهای مدیریت کیفیت

اثربخشی: میزانی که فعالیت‌های برنامه‌ریزی شده تحقق یافته و نتایج برنامه‌ریزی شده به دست آمده است. (کار درست کردن).
کارایی: رابطه بین نتیجه بدست آمده و منابع استفاده شده .(درست کار کردن).
(تعاریف برگرفته از ISO9000:2005)

بنابر این''' (بهره‌وری = اثربخشی × کارایی)''' به عبارت دیگر بهره‌وری عبارت است از تحقق همزمان اثربخشی و کارایی برای مثال وقتی تنها نیمی از اهداف یک فعالیت (اثربخشی پنجاه درصد) با دوبرابر منابع لازم (کارایی پنجاه درصد) محقق شود بهره‌وری بدست آمده بیست و پنج درصد خواهد بود، دکتر جوران در هندبوک خویش '''درست انجام دادن کار درست''' را بهره‌وری قلمداد می‌کند.

== عوامل مؤثر بر افزایش بهره‌وری ==
بطور کلی عوامل مؤثر برای افزایش سطح بهره‌وری را می‌توان چنین برشمرد:{{مدرک}}
# بهبود کیفی عامل کار، با توجه به اینکه نیروی انسانی مهم‌ترین عامل در بهبودی بهره‌وری می‌باشد لذا می‌توانند با بکارگیری نکات ذیل موجبات ارتقای بهره‌وری را فراهم نمایند.
# بهبود روابط حاکم بین مدیر و کارکنان
# بهبود در بکارگیری رهاوردهای فناورانه
# توجه و اصلاح عوامل محیطی

== نقشه راه بلوغ (MRM) ==
[[نقشه راه بلوغ]] [http://www.scribd.com/doc/14065729/MRM-Maturity-Road-Mapping-871112] یکی از روشهای مدیریتی برای توسعه و تحقق بهره‌وری است. اساس این روش متکی به نگاه علت و معلولی به پدیده‌های طبیعت است. این مبحث مانند (PDCA)ارائه می‌دهد متکی بر سه عنصر برنامه‌ریزی، اجرا و اصلاح. توضیحات کاملتر این مبحث در کتابی با همین عنوان در دسترس است [http://www.scribd.com/doc/14065729/MRM-Maturity-Road-Mapping-871112].

== چرخه مدیریت بهره‌وری (PMC) ==
چرخه مدیریت بهره‌وری فرآیندی است که طی آن بین مجموعه عوامل تولید بهترین ترکیب حاصل و متناسب با شرایط درون و برون سازمانی در بهره‌وری تغییراتی حاصل می‌گردد. چرخه مدیریت بهره‌وری، یک رویکرد و چارچوب عمومی متداول و مقبول جهانی است که در راستای مدیریت بهره‌وری در سازمان صورت می‌پذیرد. منظور از مدیریت بهره‌وری، اداره کردن مجموعه فعالیت‌هایی است که به منظور ارتقای بهره‌وری انجام می‌گیرد. این فعالیت‌ها شامل برنامه‌ریزی، اجرا، هدایت و هماهنگی برنامه‌های بهبود بهره‌وری در سازمان است. مدیریت بهره‌وری یک فرایند مستمر و مداوم است[انجمن بهره‌وری ایران].

== [http://www.nipo.gov.ir/ سازمان ملی بهره‌وری ایران] ==
سازمان ملی بهره‌وری ایران به عنوان یک نهاد حاکمیتی، مسئول برنامه‌ریزی، سیاستگذاری، راهبری، پایش و ارزیابی بهره‌وری همه فعالان اقتصادی و عوامل تولید از جمله نیروی کار، سرمایه، انرژی، آب و خاک و تهیه و تدوین شاخص‌های استاندارد بهره‌وری به ویژه بهره‌وری سبز، ارتقای بهره‌وری در تمامی بخش‌های اقتصادی، اجتماعی، فرهنگی، دولتی و غیردولتی در چارچوب قوانین، سیاست‌ها و اسناد بالادستی است.

== منابع ==
* [http://ketabpardazan.com/new/?cat=6 مدیریت و بهره‌وری فردی NLP]
{{پانویس}}
* ابطحی، سید حسین و بابک کاظمی(۱۳۸۳)، کتاب '''«بهره‌وری»'''، تهران، مؤسسه مطالعات پژوهشهای بازرگانی
* اورعی، ک. ۱۳۷۸. ''تحلیل و محاسبه بهره‌وری''. انتشارات نشر علوم دانشگاهی.
* [http://www.betsa.ir/Cat/22.aspx مقالات بهره‌وری بتسا]
* [/http://irpa.ir انجمن بهره‌وری ایران]
{{جنبه‌های سرمایه‌داری}}
{{فناوری}}
{{داده‌های کتابخانه‌ای}}
[[رده:بهره‌وری|بهره‌وری]]
[[رده:اقتصاد تولید]]
[[رده:رشد اقتصادی]]
[[رده:ساخت]]
[[رده:ساخت و تولید]]
[[رده:صنعت]]</text>
      <sha1>pu49uf8chetjtsq9dpzlcce3x1sdocn</sha1>
    </revision>
  </page>
  