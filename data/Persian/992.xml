<page>
    <title>زروان (ایزد)</title>
    <ns>0</ns>
    <id>5777</id>
    <revision>
      <id>17834732</id>
      <parentid>16599162</parentid>
      <timestamp>2016-08-08T04:14:25Z</timestamp>
      <contributor>
        <username>Rezabot</username>
        <id>206089</id>
      </contributor>
      <minor />
      <comment>ربات:زیباسازی+حذف شابک اشتباه (۱۰.۵)</comment>
      <model>wikitext</model>
      <format>text/x-wiki</format>
      <text xml:space="preserve">'''زَروان''' یا '''زوروان''' به معنی زمان و نام یکی از ایزدان آئین [[مزدیسنا|مزدیسناست]]. این نام در اوستا به صورت زَروان یا زُروان آمده و گاه با صفت اکرانه و گاه با دَرِغوخَودات همراه است. در برخی از نوشته‌های پهلوی از زروان به صورت موجودی برتر از اورمزد سخن رفته و دانشمندان پیدایی این عقیده را به دوره‌های بسیار دور و پیش از زرتشت می‌رسانند؛ آنچنانکه می‌نویسند در آئین مزدایی زرتشتی، زروان اهمیت زیادی نداشته و جنبشی را که موجب پدید آمدن [[آئین زروانی]] شده مربوط به دوران [[اشکانی]] و [[ساسانی]] است.&lt;ref&gt;اساطیر و فرهنگ ایران در نوشته‌های پهلوی، ص ۵۳۹&lt;/ref&gt;

== نکاتی چند راجع به زروان ==
* زروان به عنوان زمان (و مکان) بی‌کرانه و مطلق خداییست که حتی شناختش برای خدایان دیگر ممکن نیست و هیچ چیز از سیطرهٔ او خارج نیست. (نوعی حالت وحدت وجودی)
* در [[ودا|وداها]] (اساطیر هندوان) خدایی به نام [[پرجاپتی]] وجود دارد که شباهت بسیاری با زروان ایرانی دارد. این خدا در سروده‌های کهن‌تر ودا وجود ندارد.
* شادروان مهرداد بهار معتقد بود که مفهوم زروان (با خصوصیاتی که در نوشته‌های فارسی میانه به او نسبت داده شده است) خاستگاهی غیر ایرانی داشته و متعلق به ساکنان بومی ایران پیش از ورود آریاییها بوده‌است و بعدها بر اثر آمیزش اقوام و فرهنگها، زروان کم‌اهمیت اوستایی به مقام شامخ زروان متون فارسی میانه می‌رسد.
* واژه زروان از [[اوستایی]] zaurvan به معنی پیری آمده است. این واژه از ریشه [[هندواروپایی]] (ger(e به معنی بزرگسال شدن آمده و با واژه‌های [[آسی]] zarond (پیرمرد)، سانسکریت jara (پیری) و یونانی geron (پیرمرد) از یک ریشه است. [http://www.etymonline.com/index.php?search=gerontology&amp;searchmode=none]

    
 
== پانویس ==
{{پانویس|اندازه=ریز}}

== منابع ==
* {{یادکرد|نویسنده=عفیفی، رحیم|کتاب=اساطیر و فرهنگ ایران در نوشته‌های پهلوی|ترجمه=|چاپ=اول|سال=۱۳۷۴|ناشر=انتشارات توس|شهر=تهران|شابک= }}

{{اساطیر ایران}}

[[رده:ادیان توحیدی]]
[[رده:اساطیر]]
[[رده:اساطیر ایرانی]]
[[رده:مذهب در ایران]]
[[رده:ایزدان مزدیسنا]]</text>
      <sha1>rvd5htlzy99q2k5u8b6rllx7f7ymxde</sha1>
    </revision>
  </page>
  