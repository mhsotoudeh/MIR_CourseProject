<page>
    <title>زن برزنجیر</title>
    <ns>0</ns>
    <id>6628</id>
    <revision>
      <id>17631614</id>
      <parentid>15116256</parentid>
      <timestamp>2016-07-17T21:46:51Z</timestamp>
      <contributor>
        <username>Saeidpourbabak</username>
        <id>111931</id>
      </contributor>
      <comment>در صفحه‌ای با عنوان غیراصلی نیازی به سرنویس دیگر کاربردها نیست.</comment>
      <model>wikitext</model>
      <format>text/x-wiki</format>
      <text xml:space="preserve">{{Sky|01|00|00||40|00|00|10}}
{{جعبه اطلاعات صورت‌فلکی|نام فارسی=زن برزنجیر|نام لاتین=Andromeda|مخفف=And|مورد حالت اضافه ملکی=Andromedae|نماد=آندرومدا، زنی زنجیر شده|وسعت=722|شمار=3|درخشان=آلفا آندرومدا|تصویر=Andromeda constellation map.png|بعد=1|درجه میل=+40|قدرستاره= 1/2|شهاب باران= زن برزنجیر|همسایه=*[[برساووش]]
* [[ذات الکرسی]] 
* [[دجاجه]] 
* سوسمار 
* [[اسب بالدار]] 
* [[حوت]] 
* مثلث
|بیش‌عرض=90|کم‌عرض=40|زمان=21:00|ماه=آبان
}}
[[پرونده:Folio 165 from manuscript of as-Sufi treatese on the fixed stars. 1009-10. Bodleian Library, Oxford..jpg|200px|بندانگشتی|از کتاب [[صورالکواکب]] اثر [[عبدالرحمان صوفی]]]]
'''زن بَرزَنجیر''' یا '''آندرومدا''' یا '''اِمرَاةالمُسَلسَله''' یکی از [[صورت فلکی|صورت‌های فلکی]] در شمال [[استوای آسمانی]] است که بزرگ‌ترین [[کهکشان]] همسایه به [[کهکشان راه شیری]] با نام [[کهکشان آندرومدا]] در آن دیده می‌شود. زن برزنجیر یکی از  ۴۸ صورت فلکی است که توسط توسط اخترشناس یونانی-رومی قرن دوم؛ [[بطلمیوس]]؛ لیست شده اند و همچنین یکی از [[فهرست صورت‌های فلکی|۸۸ صورت فلکی امروزی]] است. نام این صورت فلکی برگرفته از نام [[آندرومده]] دختر [[کاسیوپه]] در [[اساطیر یونانی]] است که به صخره ای زنجیر شد تا توسط هیولای دریا، [[کتوس]]، خورده شود. آندرومدا به همراه چندین صورت فلکی دیگر که همگی بر اساس شخصیتهای [[پرسئوس|افسانه پرسئوس]] نامگذاری شده اند، در شبهای پاییزی در [[نیم‌کره شمالی]] واضح ترین حالت را دارند. به دلیل [[میل (ستاره‌شناسی)|میل]] شمالی آن، آندرومدا تنها از نقاطی که در شمال [[عرض جغرافیایی]] ۴۰ درجه جنوبی قرار دارند قابل مشاهده است و برای نقاطی که در جنوب عرض جغرافیایی ۴۰ درجه قرارمیگیرند پایین تر از افق است. آندرومدا با مساحتی برابر ۷۲۲ [[درجه مربع]]، یکی از بزرگترین صورتهای فلکی است. این مساحت ۵۵٪ اندازه بزرگترین صورت فلکی ([[مار باریک (صورت فلکی)|مارباریک]])و بیش از ۱۰ برابر کوچکترین صورت فلکی ([[چلیپا (صورت فلکی)|چلیپا]]) است.

روشن ترین ستاره آن [[سرةالفرس]] {{انگلیسی|Alpha Andromeda}}، یک [[ستاره دوتایی]] است که گاهی آن را به عنوان بخشی از صورت فلکی [[اسب بالدار]] (فَرَس اعظم) نیز برشمرده اند. ستاره دیگر آن [[عناق‌الارض]] {{انگلیسی|Gamma Andromeda}}، یک ستاره دوتایی رنگی است که هدف محبوبی برای اختر شناسان تازه کار به شمار می رود. [[جنب‌المسلسله]] {{انگلیسی|Beta Andromeda}} یک [[غول سرخ]] است که رنگ آن با چشم برهنه قابل مشاهده است.

[[کهکشان زن برزنجیر]](M31) که ۲٫۲ میلیون [[سال نوری]] با ما فاصله دارد، نزدیکترین کهکشان مارپیچی به راه شیری است و دورترین پدیده‌ای است که با چشم برهنه دیده می‌شود.&lt;ref&gt;فراس، نایجل، آسمان شب، ترجمهٔ علی رؤوف، معاونت فرهنگی آستان قدس رضوی، چاپ دوم: بهمن ۱۳۶۹. ص۳۰&lt;/ref&gt; این کهکشان یکی از روشن ترین [[اجرام مسیه]] است. چندین کهکشان کم فروغ تر مانند [[مسیه ۳۲]] و [[مسیه ۱۱۰]] که کهکشانهای همراه زن برزنجیر هستند؛ و یا کهکشان دورتر [[ان‌جی‌سی ۸۹۱]] نیز در صورت فلکی زن بر زنجیر جای دارند. [[سحابی]] گلوله برف آبی (یا سحابی گلوله برف؛[[ان‌جی‌سی ۷۶۶۲]]) که یک [[سحابی سیاره‌نما|سحابی سیاره‌نماست]] نیز با تلسکوپ به صورت یک جسم گرد آبی قابل دیدن است.

در اخترشناسی چینی، ستارگانی که زن برزنجیر را می سازند همگی اعضای چهار صورت فلکی دیگر بودند که از نظر اخترشناسی و اساطیری در خور اهمیت بوده اند. در اسطوره شناسی هندوئیسم نیز یک صورت فلکی مرتبط با زن بر زنجیر وجود دارد.

== ستاره‌ها ==
قدر ظاهری [[سرةالفرس]] پرنورترین ستاره این صورت فلکی، ۲٫۱ است. در دسته‌بندی ستارگان بایر (آلفا) – زن برزنجیر نامیده شده‌است.

قدر ظاهری صورت فلکی زن برزنجیر به روش اندازه‌گیری باستان بین ۷ تا ۸ میباشد، و به روش اندازه‌گیری جدید چیزی حدود ۴.

== اجرام عمقی آسمان ==
آنچه در این قسمت آسمان شایان توجه بسیار است شیئ است که نام علمی آن [[ان‌جی‌سی۲۲۴]] است و در نزدیکی (نو)- زن برزنجیر جای دارد. به چشم برهنه به صورت ستاره ابر مانندی از قدر پنجم می‌آید به سرشت واقعی آن فقط با کمک تلسکوپی نیرومند می‌توان پی برد. [[ام۳۱]] کهکشانی است کاملاً شبیه به کهکشان ما این کهکشان از میلیاردها ستاره تشکیل شده و اندکی از کهکشان ما بزرگ‌تر است دورترین شیی است در فضا که با چشم برهنه می‌توان دید. نوری که کهکشان بزرگ زن برزنجیر را ترک کند پس از سفری ۲٬۰۰۰٬۰۰۰ ساله در فضا به ما می‌رسد. 

== در اساطیر ==
نام اروپایی این پیکر آسمانی یعنی [[آندرومدا]]، در اساطیر یونانی نام زنی بوده‌است که [[پرساوش]] ([[پرسئوس]]) پهلوان عاشق وی بوده‌است و در بند اژدهایی در در ساحلی در [[حبشه]] با زنجیر زندانی بود. پرساوش با کشتن اژدهای مزبور وی را آزاد می‌کند و آن دو ازدواج می‌کنند. از ایشان فرزندانی پدید می‌آید از جمله [[پرسس]]. بنابراین افسانه‌ها پرسس نیای پارسیان (ایرانیان) است.

آندرومدا دختر زیبای سِفِئوس ([[قیفاووس]]) و کاسیوپیه «([[ذات‌الکرسی]]) [[پری|پریان]] را از خودخواهی بیش از اندازه اش به خشم آورد. نپتون، برای تنبیه وی، او را به صخره‌ای در کناره دریا زنجیر کرد تا شکار [[اژدها|اژدهایی]] دریایی شود که در آن هنگام ساحل دریا را عرصه تاخت و تاز خود کرده بود درست در همان لحظه‌ای که اژدها به اندرومدا حمله آورده بود، پرسئوس ([[برساووش]]) با جادو غول را به سنگ بدل کرد و آندرومدا را نجات داد.

== منابع ==
* بخشی از مطلب از [http://daneshnameh.roshd.ir/mavara/mavara-index.php?page=ستارگان+امراة+المسلسله دانشنامه رشد].
{{پانویس}}
{{صور فلکی}}
{{ویکی‌انبار-رده|Andromeda (constellation)}}
{{ستاره‌های زن برزنجیر}}
{{ستاره‌های دارای نام}}
[[رده:صور فلکی شرقی]]
[[رده:صور فلکی شمالی]]
[[رده:صورت فلکی زن برزنجیر]]
[[رده:صورت‌های فلکی]]
[[رده:صورت‌های فلکی ذکرشده بطلیموس]]</text>
      <sha1>84cfus78jda16repl73tnjovx7kggn2</sha1>
    </revision>
  </page>
  