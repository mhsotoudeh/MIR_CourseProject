<page>
    <title>انقلاب ۱۳۵۷ ایران</title>
    <ns>0</ns>
    <id>3099</id>
    <revision>
      <id>18140957</id>
      <parentid>18140952</parentid>
      <timestamp>2016-09-22T19:55:47Z</timestamp>
      <contributor>
        <username>Rezabot</username>
        <id>206089</id>
      </contributor>
      <minor />
      <comment>ربات [[وپ:رده همسنگ#۲۶|ردهٔ همسنگ (۲۶)]] +نشانی+املا+مرتب (۱۲.۵ core): + [[رده:تاریخچه حقوق مدنی و آزادی‌ها در ایران]]</comment>
      <model>wikitext</model>
      <format>text/x-wiki</format>
      <text xml:space="preserve">{{تغییرمسیر|انقلاب اسلامی}}
{{pp-move-vandalism|small=yes}}
{{انقلاب ۱۳۵۷}}
'''انقلاب ۱۳۵۷ ایران''' در بهمن ماه سال [[۱۳۵۷]] هجری خورشیدی با مشارکت طبقات مختلف مردم، بازاریان، احزاب سیاسی مخالف حکومت پهلوی، روشنفکران، دانشجویان و روحانیون شیعه در [[ایران]] انجام پذیرفت، و [[دودمان پهلوی|نظام پادشاهی]] این کشور را سرنگون، و زمینهٔ روی کار آمدن [[نظام جمهوری اسلامی]]، به رهبری روحانی [[شیعه]]، [[سید روح‌الله خمینی|روح‌الله خمینی]] را فراهم کرد. تفکرات و شخصیت‌های اسلامی، در این انقلاب ضدسلطنتی حضور برجسته‌ای داشتند و خمینی آن را '''انقلاب اسلامی''' خواند.&lt;ref&gt;Esposito, p.۱۶۱&lt;/ref&gt; این انقلاب، با نام '''انقلاب بهمن ۵۷''' نیز شناخته می‌شود.

پس از [[کودتای ۲۸ مرداد]] سال ۱۳۳۲، [[محمدرضا شاه]] به تثبیت قدرت خود پرداخت و طرح‌های جنجال‌برانگیز موسوم به [[انقلاب سفید]] که محور اصلی آن را [[اصلاحات ارضی]] تشکیل می‌داد، به اجرا گذاشت. اجرای این طرح‌ها و افزایش چند برابری درآمدهای [[نفت]]ی، موجب توسعه اقتصادی و دگرگونی ساختار اجتماعی ایران و در عین حال افزایش اختلاف طبقاتی و تنشهای اجتماعی در دهه‌های ۱۳۴۰ و ۱۳۵۰ گشت. شاه با معطوف کردن اقدامات امنیتی و اطلاعاتی خویش بر سرکوب طبقه متوسط جدید و احزاب سکولار، خود را در مقابل روحانیون و تفکرات مبارز جدید اسلامی آسیپ‌پذیر ساخت. اصلاحات او و نیز جانبداری وی از دولتهای [[آمریکا]] و [[اسرائیل]]، با مخالفت روحانیون به ویژه خمینی روبرو شد. در این دوران شماری از [[روشنفکری در ایران|روشنفکران ایران]] (از همه مهمتر [[علی شریعتی]]) بر احیای تفکر سیاسی شیعه تأثیری عمیق نهاده و تفسیری انقلابی از شیعه را به عنوان یک ایدئولوژی رهایی‌ساز، در اذهان مردم به ویژه محصلان و دانشجویان به جای گذاشتند. خمینی نیز در سالهای تبعید خود، هر چند خواهان ایجاد یک حکومت اسلامی به رهبری فقها به جای سلطنت موروثی بود، بیشتر به طرح نقطه ضعفهای رژیم و مسائلی می‌پرداخت که موجب نارضایتی توده مردم مسلمان ایران می‌شد. در این دوران همچنین شماری [[جنبش چریکی در ایران|سازمانهای چریکی]] [[مارکسیسم|مارکسیست]] و اسلام‌گرا شکل گرفتند که به مبارزه مسلحانه با رژیم اعتقاد داشتند. نهایتاً با سیاست‌های نادرست [[حزب رستاخیز|حزب دولتی رستاخیز]] در خصوص بازار و مذهب در اواسط دهه ۱۳۵۰، بازاریان و روحانیون محافظه کار و غیر سیاسی نیز به عنوان دو متحد تاریخی، به صفوف مخالفان پیوستند.

تنش‌ها و نارضایتی‌های مذکور، با بازتر شدن فضای سیاسی در سال ۱۳۵۶ که به دلیل فشارهای دولت آمریکا و نهادهای مدافع حقوق بشر صورت پذیرفته بود، از پاییز و زمستان همان سال، به صورت تظاهرات خیابانی خود را نشان داد. معترضان برای برگزاری راهپیمایی، از سنت‌های شیعی چون مراسم چهلم جانباختگان اعتراضات، استفاده سیاسی به عمل آوردند.&lt;ref&gt;آبراهامیان، ایران بین دو انقلاب، ص۶۲۳–۶۲۴&lt;/ref&gt;&lt;ref name="Algar"/&gt;&lt;ref name=autogenerated4&gt;باقر عاقلی، ص۱۱۱۳–۱۱۱۴&lt;/ref&gt; رویدادهایی چون فاجعه آتش‌سوزی [[سینما رکس آبادان]]، کشتار معترضان در تعدادی از تظاهرات‌ها (از جمله در واقعه [[تظاهرات ۱۷ شهریور ۱۳۵۷|جمعه سیاه]] در شهریورماه)، و امتیازهای دیرهنگام شاه به مخالفان، موجب تشدید اعتراضات و از دست رفتن امکان مصالحه شد.&lt;ref&gt;Iran. (2009). ''Encyclopædia Britannica''. Ultimate Reference Suite.&lt;/ref&gt; رکود اقتصادی به وقوع اعتصابات گسترده و پیوستن طبقه کارگر به تظاهرات‌ها و در نتیجه فلج شدن اقتصاد کشور انجامید. با پیوستن کارگران و همچنین تهیدستان شهری به تظاهرات‌ها، دامنه اعتراضات از ده‌ها هزار نفر به صدها هزار و حتی میلیونها تن رسید.&lt;ref&gt;آبراهامیان، ایران بین دو انقلاب، ص۶۳۰&lt;/ref&gt; سرانجام پس از خروج شاه از کشور و عدم موفقیت دولت نخست وزیر ملی‌گرا [[شاپور بختیار]] در ۱۲ بهمن ۱۳۵۷ [[بازگشت سید روح‌الله خمینی به ایران|روح‌الله خمینی به ایران بازگشت]]. بعد از دو روز نبرد مسلحانه سازمان‌های چریکی و هزاران داوطلب مسلح با گارد شاهنشاهی و اعلام بیطرفی [[ارتش شاهنشاهی|ارتش]] در ۲۲ بهمن ۱۳۵۷، انقلاب به پیروزی رسید.&lt;ref&gt;[http://www.irdc.ir/fa/content/4862/default.aspx ارتشبد قره‌باغی و انقلاب اسلامی] مرکز اسناد انقلاب اسلامی&lt;/ref&gt;&lt;ref&gt;[http://www.irdc.ir/fa/calendar/84/default.aspx پیروزی انقلاب اسلامی] مرکز اسناد انقلاب اسلامی&lt;/ref&gt; متعاقب آن، نظام «[[جمهوری اسلامی]]» در قالب حکومتی دینی برپایهٔ تفسیر خاصی از شیعه به نام [[ولی فقیه]] جایگزین نظام پیشین گردید.&lt;ref&gt;[روح‌الله آیت‌الله خمینی، «شوون و اختیارات ولایت فقیه»، ترجمه «مبحث ولایت فقیه از کتاب بیع، ص ۳۵]&lt;/ref&gt;&lt;ref&gt;[http://www.dw-world.de/dw/article/0,,4965640,00.html?maca=per-rss-per-all-1491-rdf از قانون اساسی بدون ولایت فقیه تا ولایت مطلقه فقیه - مصاحبه با عبدالکریم لاهیجی] دویچه وله&lt;/ref&gt;

== ریشه‌های انقلاب ==
[[پرونده:TPAjax.jpg|بندانگشتی|راست|200 px|مخالفان [[محمد مصدق]] و شرکت کنندگان در [[کودتای ۲۸ مرداد]]، سوار بر تانکهای «شِرمَن» ارتش شاهنشاهی.]]
{{اصلی|پیش‌زمینه و علل انقلاب ایران}}
{{اصلی|کودتای ۲۸ مرداد}}
محققان معتقدند در جستجوی ریشه اصلی انقلاب ۱۳۵۷ ایران، می‌توان به [[کودتای ۲۸ مرداد]] سال ۱۳۳۲ بازگشت.&lt;ref name=autogenerated3&gt;همایون کاتوزیان، مصدق و کودتا (فصل اول: «دکتر محمد مصدق در تاریخ ایران») ص۳۹–۴۵&lt;/ref&gt;&lt;ref name=autogenerated5&gt;Abrahamian, Modern Iran, p۱۲۲&lt;/ref&gt;&lt;ref&gt;گازیوروسکی، مصدق و کودتا (فصل آخر: «نتیجه‌گیری») ص۲۸۳&lt;/ref&gt; پس از برکناری [[رضاشاه پهلوی]] توسط [[متفقین]] در هنگامه [[جنگ جهانی دوم]]، ایران در بین سالهای ۱۳۲۰ تا ۱۳۳۲، طولانی‌ترین زمان فضای باز سیاسی در تاریخ معاصر را به خود دید. در این دوره روشنفکران و نه روحانیون، دست‌اندرکار بسیج و سازماندهی توده‌ها علیه ساختار قدرت بودند و سازمانهای غیر مذهبی - نخست [[حزب توده]] و سپس [[جبهه ملی]] به رهبری [[محمد مصدق]] - با موفقیت، طبقه متوسط و طبقه کارگر شهری را جذب کردند.&lt;ref&gt;آبراهامیان، ایران بین دو انقلاب، ص۶۵۴&lt;/ref&gt; در طی این دوران، مصدق به عنوان یک ملی‌گرای محبوب، خواستار اصلاح سیاست خارجی نادرست و خاتمه بخشیدن به اعطای امتیازهای عمده به ابرقدرتهای خارجی شد.&lt;ref&gt;آبراهامیان، ایران بین دو انقلاب، ص۲۳۲&lt;/ref&gt; او به یاری تظاهرات‌های گسترده طبقه متوسط و همچنین اعتصابات بزرگ کارگری در بخش صنعت نفت به سازماندهی حزب توده، توانست [[نهضت ملی شدن صنعت نفت]] ایران را به عنوان اهرم فشاری بر حکومت، با موفقیت به پیش ببرد و تحت تأثیر شور و اشتیاق عمومی به نخست وزیری رسیده و حتی تسلط و اختیار [[محمدرضا پهلوی]] شاه جوان ایران بر ارتش را به خطر افکند. ملی شدن صنعت نفت برای انحصارات نفتی و دولت [[بریتانیا]] ضربه‌ای جبران ناپذیر بود، به ویژه که این جنبش، می‌توانست به نیروی محرکه‌ای برای مردم دیگر کشورهای منطقه به منظور کسب حقوق خویش، تبدیل شود و بدین‌سان منفعت دیگر ابرقدرت وقت، [[ایالات متحده]] را نیز به مخاطره افکند. سرانجام بریتانیا توانست موافقت آمریکا را برای به راه‌اندازی یک کودتای نظامی علیه دولت مصدق به دست آورده و آمریکا به کمک نیروهای هوادار سلطنت در ارتش ایران و با پشتوانه دستگاه مذهبی (علما و روحانیون طراز اول و وعاظ و پیروان آنها) و برخی از زمینداران و سیاستمداران محافظه‌کار، دولت وی را سرنگون نمود.&lt;ref name=autogenerated3/&gt;&lt;ref&gt;Abrahamian, Modern Iran, p۱۱۶–۱۲۰&lt;/ref&gt;&lt;ref&gt;میلانی، ص۹۴–۹۵&lt;/ref&gt; این رویداد تأثیری به سزا و طولانی مدت بر فضای جامعه به جای گذاشت و در عصر گرایشهای گوناگونی چون جمهوری خواهی، ملی‌گرایی، گرایش به سوسیالیسم و سیاست خارجی بیطرفانه، سلطنت پهلوی و ارتش، در افکار عمومی، به عنوان سرسپرده ابرقدرتهای غربی، سرمایه‌داری و سازمانهای اطلاعاتی آمریکا و بریتانیا شناسانده شدند. با وقوع کودتا، سازمانهای سیاسی چون جبهه ملی و حزب توده سرکوب شده و اعضای آنها به حبسهای کوتاه و یا بلند مدت و حتی اعدام محکوم شدند و علاوه بر بریتانیا، ایالات متحده نیز به عنوان دشمن جدید [[امپریالیسم|امپریالیستی]] ایران شناخته شد. از سوی دیگر، سرکوبی نیروهای سکولار و غیر مذهبی، راه را برای پیدایش جنبشهای جدید اسلامی هموار نمود.&lt;ref name=autogenerated5/&gt;

== تثبیت قدرت، توسعهٔ اقتصادی، تنش‌های اجتماعی ==
=== آغاز به کار دولت کودتا و انقلاب سفید ===
[[پرونده:Mpaminiarsanjani.jpg|بندانگشتی|200px|چپ|[[محمدرضا شاه]] به همراه [[علی امینی]] نخست‌وزیر و [[حسن ارسنجانی]] وزیر کشاورزی، در حال اعطای سند مالکیت زمین‌ها به کشاورزان، به عنوان آغاز برنامه [[اصلاحات ارضی]].]]
در دهه نخست پس از کودتای ۲۸ مرداد، محمدرضا شاه آنچه را که پس از برکناری پدرش، رها شده بود، ادامه داد. او با شتاب هر چه تمامتر، سه ستون حافظ حکومت خویش، ''«[[ارتش شاهنشاهی ایران|ارتش]]»''، ''«نظام حمایتی مالی دربار»'' و ''«دیوانسالاری»'' را گسترش داد و به یاری افزایش چشمگیر درآمد نفت، موفق شد تا رؤیای رضاشاه در خصوص ایجاد یک ساختار دولتی عظیم را، تحقق بخشد.&lt;ref&gt;Abrahamian, Modern Iran, p۱۲۳&lt;/ref&gt; شاه نخست رهبران کودتا را به مقامهای کلیدی گمارد، کمکهای مالی از آمریکا دریافت کرد و از همکاریهای فنی سازمان اطلاعات اسرائیل و آمریکا ([[موساد]] و [[سیا]]) و [[اف‌بی‌آی]] پلیس آمریکا، برای تشکیل پلیس مخفی جدیدی در سال ۱۳۳۶، با عنوان [[ساواک]] (مخفف ''سازمان اطلاعات و امنیت کشور'')، بهره برد.&lt;ref&gt;آبراهامیان، ایران بین دو انقلاب، ص۵۱۵&lt;/ref&gt;&lt;ref&gt;Abrahamian, Modern Iran, p۱۲۸&lt;/ref&gt; اما در سالهای ۱۳۳۹ تا ۱۳۴۲، اقتصاد ایران که مبتنی بر [[کشاورزی]] بود، با بحران شدیدی روبرو شد و ایران را به کمکهای خارجی محتاج کرد. دولت وقت آمریکا به ریاست [[جان اف کندی|جان اف کِندی]]، پرداخت وام‌های آینده را به اجرای [[اصلاحات ارضی]] و لیبرالی که آنرا بهترین سد محافظ در برابر وقوع انقلاب کمونیستی می‌دانست، مشروط کرد. در نتیجه شاه، [[علی امینی]] شخص مورد اعتماد آمریکا را به مقام نخست وزیری رساند و وزیر کشاورزی امینی، [[حسن ارسنجانی]]، برنامه اصلاحات ارضی را با هدف از بین بردن اتکای ایران به کشاورزی و ایجاد طبقه کشاورزان مستقل به پیش برد.&lt;ref&gt;آبراهامیان، ایران بین دو انقلاب، ص۵۲۰&lt;/ref&gt;&lt;ref&gt;مازیار بهروز، ص۸۲&lt;/ref&gt; هر چند اصلاحات ارضی از اقدامات دولت امینی بود، شاه پس از تعدیل آن، اصلاحات را ابتکار خود معرفی کرد و با بوق و کرنای تمام آنرا در منشور شش ماده‌ای جنجال‌برانگیز خود موسوم به «[[انقلاب سفید]]» یا «انقلاب شاه و مردم» منظور نمود. پنج ماده دیگر آن شامل، ملی کردن جنگلها، فروش کارخانه‌های دولتی به بخش خصوصی، سهیم شدن کارگران در سود کارخانه‌ها، اعطای [[حق رای زنان|حق رای به زنان]] و ایجاد «[[سپاه دانش]]» می‌شد.&lt;ref&gt;آبراهامیان، ایران بین دو انقلاب، ص۵۲۱–۵۲۲&lt;/ref&gt;

طرحهای انقلاب سفید، با مخالفتهایی از سوی جبهه ملی و همچنین محافل مذهبی، روبرو شد. در فاصله کمتر از یک دهه پس از کودتا، روابط شاه و روحانیون، مسالمت‌آمیز بود، ولی اتخاذ این طرحها و همچنین به رسمیت شناختن دولت [[اسرائیل]] توسط حکومت وقت، بر این دوره کوتاه از روابط حسنه شاه و علما، مهر پایان گذاشت. در میان معترضان، چهره مخالف جدیدی به نام [[روح‌الله موسوی خمینی]] خود را در اذهان، مطرح ساخت. این روحانی مجتهد که در [[مدرسه فیضیه قم|مدرسه معروف فیضیه]] [[قم]] به تدریس فلسفه و [[فقه]] می‌پرداخت، سخنرانیهای انتقادی خود را از سال ۱۳۴۱ آغاز کرده بود و در آن هنگام بیش از شصت سال داشت. خمینی ضمن دوری جستن از طرح موضوعاتی چون اصلاحات ارضی و حق رای زنان که موضوع اصلی مورد مخالفت دیگر روحانیون بود، به مسائلی می‌پرداخت که بیشتر، توده مردم را خشمگین می‌ساخت و مرکز ثقل مخالفتش با شاه بر سر نفوذ آمریکا در ایران بود. اعتراضات که در خرداد ۱۳۴۲، در شهرهای بزرگ ایران به وقوع پیوست، با دستور شاه و توسط ارتش، با سرکوبی خونین پایان یافت. پس از [[قیام ۱۵ خرداد]]، رهبران جبههٔ ملی دستگیر و خمینی به ترکیه تبعید شد که پس از چندی از آنجا به عراق رفت.&lt;ref&gt;مازیار بهروز، ص۸۳&lt;/ref&gt;&lt;ref&gt;آبراهامیان، ایران بین دو انقلاب، ص۵۲۴&lt;/ref&gt;&lt;ref&gt;میلانی، ص ۱۰۴–۱۰۷&lt;/ref&gt;&lt;ref&gt;Keddie, p۱۴۶–۱۴۷&lt;/ref&gt;

=== نوسازی و توسعه اقتصادی ===
در باقی سالهای دهه ۱۳۴۰، شاه همچون فرمانروایی خودکامه و متکی به نفس حکومت کرد و خود را پادشاهی اصلاح‌اندیش و متحد نزدیک آمریکا و غرب نشان داد.&lt;ref&gt;مازیار بهروز، ص۸۴–۸۳&lt;/ref&gt; با افزودن بر شمار نظامیان، بودجه سالانه ارتش و خرید تسلیحات بسیار، ارتش ایران را در سال ۱۳۵۵ به پنجمین نیروی نظامی بزرگ جهان تبدیل کرد&lt;ref&gt;آبراهامیان، ایران بین دو انقلاب، ص۵۳۵–۵۳۶&lt;/ref&gt; سازمان امنیتی خود ساواک را تا آنجا گسترش داد که می‌توانست به خبرچینی از بسیاری از افراد و سانسور رسانه‌های گروهی پرداخته و از هر شیوه‌ای از جمله [[شکنجه دولتی در ایران|شکنجه]] برای از بین بردن مخالفان استفاده کند.&lt;ref&gt;Abrahamian, Modern Iran, p۱۲۶&lt;/ref&gt;

سالهای دهه ۱۳۴۰ و ۱۳۵۰ همچنین شاهد توسعه اجتماعی-اقتصادی بود که بیشتر به واسطه درآمدهای روزافزون نفت میسر گشت. همزمان با گسترش بنادر و راه‌ها، سدهای بزرگی در دزفول، کرج و منجیل بنا شد و بیش از ۸۰۰ کیلومتر ریل راه‌آهن احداث گشت که [[تهران]] را به شهرهای اصلی دیگر متصل می‌ساخت. ایران در سالهای ۱۳۴۲ تا ۱۳۵۵ شاهد «انقلاب صنعتی» کوچکی بود که در نتیجه آن، سهم تولید ناخالص ملی، شمار کارخانه‌ها و تولید برخی صنایع مادر، رشد یافت.&lt;ref&gt;آبراهامیان، ایران بین دو انقلاب، ص۵۲۵–۵۲۹&lt;/ref&gt; توسعه در بخش [[منابع انسانی]] نیز، افزایش شمار مدارس، درمانگاه‌ها، پرستاران و پزشکان را در پی داشت. رونق اقتصادی دهه ۴۰ به طرز شگفت‌آوری به سود بنیادهای مذهبی هم بود، چرا که در پی این رونق، بازاریان به عنوان متحد قدیمی روحانیت، امکان یافتند تا هزینه نهادهای پرشمار و رو به رشد مذهبی مانند مساجد، موقوفه‌ها، چند حسینیه و شش حوزه علمیه بزرگ را تأمین کنند و در اواسط دهه ۵۰، نهادهای مذهبی تا آن اندازه قدرت داشتند که شاید برای نخستین بار در تاریخ ایران، می‌توانستند واعظانی را به طور منظم به محلات فقیرنشین شهری و روستاهای دورافتاده بفرستند.&lt;ref&gt;آبراهامیان، ایران بین دو انقلاب، ص۵۳۲–۵۳۳&lt;/ref&gt;

=== عدم توسعه سیاسی و نارضایتی‌های اجتماعی ===
با وجود آنکه شاه در حوزه اقتصادی-اجتماعی نوسازی کرد و در نتیجه طبقه متوسط جدید و طبقه کارگر صنعتی را گسترش داد، ولی نتوانست در حوزه دیگر - حوزه سیاسی - دست به نوسازی زند.&lt;ref&gt;آبراهامیان، ایران بین دو انقلاب، ص۵۲۴–۵۲۵&lt;/ref&gt; در واقع، با توسعه و مدرن‌سازی کشور، شمار دو گروهی که در بین سالهای ۱۳۲۰–۱۳۳۲ (پیش از کودتا) مخالفان اصلی حکومت پهلوی محسوب می‌شدند، یعنی کارگران شهری و روشنفکران به چهار برابر رسید. اقشاری که منع کردن آنها از داشتن نهادها و ابزارهای سیاسی سابق خود، چون [[اتحادیه کارگری|اتحادیه‌های کارگری]]، روزنامه‌های مستقل و احزاب سیاسی، بر شدت مخالفتشان افزوده بود. برنامه اصلاحات ارضی، کشت تجاری را رونق بخشید و بر شمار دهقانان صاحب زمین، بسیار افزود، اما مقدار زمین اعطا شده به بیشتر آنان، برای راه‌اندازی کار مستقل کشاورزی، کافی نبود. این امر، لشکری از کشاورزان مستقل و مزد بگیران فاقد زمین به وجود آورد که به آسانی می‌توانستند، کانونهای سیاسی نامنسجمی را تشکیل دهند.&lt;ref&gt;Abrahamian, Modern Iran, p۱۳۹–۱۴۰&lt;/ref&gt;&lt;ref&gt;آبراهامیان، ایران بین دو انقلاب، ص۵۲۷–۵۵۰&lt;/ref&gt;

دیگر آنکه، شیوه توسعه اقتصادی رژیم، بر اختلاف طبقاتی افزود که در [[تهران]] پایتخت ایران، بسیار بارز بود. هرچند سطح زندگی خانواده‌هایی که به آپارتمانهای مدرن، مزایای اجتماعی و همچنین کالاهای مصرفی جدید دسترسی داشتند، بهبود یافت، ولی گسترش حلبی‌آبادها، ترافیک و آلودگی هوا، کیفیت زندگی بیشتر خانوارها را به سطح نازلتری رساند. ۴۲ درصد خانوارهای تهرانی، فاقد مسکن مناسب بودند و در حالی‌که برخی ثروتمندان در قصرهای شمال شهر به سرمی‌بردند، تهیدستان در حلبی‌آبادها و زاغه‌های اطراف شهر زندگی می‌کردند.&lt;ref&gt;آبراهامیان، ایران بین دو انقلاب، ص۵۵۰–۵۵۲&lt;/ref&gt;&lt;ref&gt;Abrahamian, Modern Iran, p۱۴۰–۱۴۱&lt;/ref&gt; این زاغه نشینان، مهاجران روستایی فقیری بودند که با مشقت فراوان، از راه عملگی، بنایی، تکدی‌گری و دستفروشی امرار معاش می‌کردند. «سان‌کولوت‌ها» یا پابرهنه‌های انقلاب سال ۱۳۵۷، همین افراد بودند که بعدها به «مستضعفین» مشهور شدند.&lt;ref group="پانویس"&gt;Sans-Culottes، عنوان طبقات پایین جامعه و تهیدستان در انقلاب فرانسه&lt;/ref&gt;&lt;ref&gt;آبراهامیان، ایران بین دو انقلاب، ص۵۳۴&lt;/ref&gt; این شکاف بین پایتخت و شهرهای دیگر استانها نیز به روشنی قابل مشاهده بود و برای نمونه در حالی‌که ساکنان تهران از فرصت دست‌یابی بهتر به آموزش، امکانات بهداشتی، رسانه‌ها، شغل و درآمد برخوردار بودند، ۹۶ درصد روستاییان، برق در اختیار نداشتند.&lt;ref&gt;Abrahamian, Modern Iran, p۱۴۲&lt;/ref&gt;

عامل دیگر افزایش تنشها این بود که با پنج برابر شدن ناگهانی درآمدهای نفتی، انتظارات مردم بالا رفت و در نتیجه شکاف میان وعده‌ها، ادعاها و دستاوردهای رژیم از یک سو و انتظارات تحقق نیافته جامعه از سوی دیگر، عمیق‌تر شد. اگرچه در سایه برنامه‌های رفاه اجتماعی، پیشرفتهای چشمگیری در بخشهای بهداشت و نظام آموزشی به دست آمد، ایران همچنان بدترین نسبتهای آماری را در میزان مرگ و میر کودکان، امکانات رفاهی و نیز میزان افراد دارای تحصیلات عادی، در بین کشورهای خاورمیانه داشت.&lt;ref&gt;ایران بین دو انقلاب، ۵۴۹–۵۵۲&lt;/ref&gt;&lt;ref&gt;Abrahamian, Modern Iran, p۱۴۱–۱۴۲&lt;/ref&gt;

افزون بر این، زوال سیاستمدارن واقع گرا تر و با تجربه‌تر از جمله علم، علامه اقبال، ساعد، حکیمی، بیات، سید ضیا، قوام سهیلی و فضل‌الله زاهدی باعث شد تا حلقه مشاوران شاه به گروه کوچکی از بله قربان گوی‌های جوان تبدیل شود که برای به عرض رساندن مطالب مورد علاقه شاه با یکدیگر رقابت می‌کردند. چنین مشاوران درباری ناآگاهانه به شاه کمک می‌کردند تا تاج شاهی را بیشتر و بیشتر بروی دیدگان خود بکشد و کم‌کم به گرداب انقلاب نزدیکتر شود.&lt;ref&gt;آبراهامیان، ایران بین دو انقلاب، ص۶۱۸&lt;/ref&gt; [[عباس میلانی]] معتقد است یکی از پایه‌های اصلی نارضایتی‌های مردم در انقلاب ۵۷، فساد مالی در میان قدرتمندان بود. او روایت می‌کند که هویدا پس از تلاش فراوان، بالاخره شاه را متقاعد کرد که فعالیت اقتصادی خاندان سلطنتی را محدود کند.&lt;ref&gt;{{پک|میلانی|1380|ک=معمای هویدا|ص=382-383}}&lt;/ref&gt;

== تنش‌های سیاسی؛ مخالفان حکومت پهلوی ==
با وقوع کودتای ۱۳۳۲، بر حیات سیاسی ایران، پرده‌ای آهنین کشیده شد که رهبران مخالفان و احزاب سیاسی را از پایگاه اجتماعی خود و توده مردم جدا کرد. این پرده آهنین به ظاهر، تنشهای اجتماعی و مخالفتهای سازمان یافته را پنهان نمود، اما بی‌گمان در نابودی و محو آنها ناکام ماند. بررسی مطبوعات زیرزمینی، نسل جوانی از روشنفکران را نشان می‌داد که ضمن توجه به نظریات و تاکتیکهای پیشینیان، با کامیابی سرگرم طرح و تدوین اندیشه‌های جدید در مطابقت با فرهنگ شیعی خود بودند.&lt;ref&gt;آبراهامیان، ایران بین دو انقلاب، ص۵۵۴–۵۵&lt;/ref&gt; دانشجویان به عنوان یک عامل مهم از عوامل وقوع انقلاب ۱۳۵۷، هر سال در شانزده آذرماه اعتصابهای دانشجویی به راه می‌انداختند. این روز، به یاد سه دانشجو (دو هوادار حزب توده و یک هوادار جبهه ملی) که هنگام اعتراض به دیدار رسمی [[نیکسون]] رئیس جمهور آمریکا، در تاریخ ۱۶ آذر ۱۳۳۲ در دانشگاه تهران کشته شده بودند، گرامی داشته می‌شد. ۱۶ آذر، توسط [[کنفدراسیون دانشجویان ایرانی خارج از کشور]] که مرکز اجتماع و مباحثه مخالفان حکومت در خارج از مرزهای ایران بود، [[روز دانشجو]] نامیده شد.&lt;ref&gt;Abrahamian, Modern Iran, p۱۴۸&lt;/ref&gt;&lt;ref&gt;Keddie, p۲۱۸&lt;/ref&gt;

=== حزب توده ایران ===
[[حزب توده]] اگر چه به حیات خود ادامه داد تا نقشی هرچند کوچک در انقلاب ایفا کند، پس از کودتا، هدف سرکوب و ضربه‌های سخت نیروهای امنیتی، جنگ روانی شدید و شایعه سازی رژیم علیه آن قرار گرفت و در اواخر دهه ۱۳۳۰ تنها شبحی از قدرت پیشینش بازماند. دگرگونیهای اجتماعی حاصل از نوسازی، موجب شد تا رفته رفته، هواداران حزب توده به خانواده‌هایی با پیشینه چپ‌گرایانه محدود شوند. رهبری حزب نیز در نتیجه مرگ رهبران، سستی حاصل از کهولت و کناره‌گیری آنان، تضعیف شد.&lt;ref&gt;آبراهامیان، ایران بین دو انقلاب، ص۵۵۵–۵۵۷&lt;/ref&gt; افزون بر این، مسئله مناقشات چین و شوروی، پیدایش گرایشهای «[[مائوئیسم|مائوئیستی]]» و انتقاد از سیاستهای گذشته حزب از جمله آنچه منتقدان، پیروی «کورکورانه» آن از [[شوروی]] می‌نامیدند، موجب وقوع انشعاباتی در این حزب شد.&lt;ref&gt;آبراهامیان، ایران بین دو انقلاب، ص۵۵۸ و ۵۵۹&lt;/ref&gt; با اینحال، حزب توده در سالهای نخست دهه پنجاه فعالیتهای موفقی را آغاز کرد. از جمله اداره ایستگاه رادیویی [[رادیو پیک ایران|پیک ایران]]، انتشار منظم دو مجله «[[مجله مردم|مردم]]» و «[[مجله دنیا|دنیا]]» و بعدها [[نشریه نوید]] و همچنین ایجاد هسته‌های زیرزمینی کوچکی در دانشگاه تهران و مناطق نفتی.&lt;ref&gt;آبراهامیان، ایران بین دو انقلاب، ص۵۶۲ و ۵۵۹&lt;/ref&gt;

=== جبهه ملی و نهضت آزادی ===
[[پرونده:Taleghani-Bazargan.jpg|بندانگشتی|چپ|250px|&lt;small&gt;(''از سمت راست'')&lt;/small&gt; [[محمود طالقانی]] و [[مهدی بازرگان]]، دو تن از اعضای [[جبهه ملی ایران]] و بنیان‌گذاران [[نهضت آزادی ایران]]]]

بیشتر رهبران [[جبهه ملی]] بازداشت شده در شهریور ۱۳۳۲، در عرض یک سال آزاد شدند، ولی بسیاری از آنان یا از سیاست کنار کشیده و یا از ایران رفتند. اما برخی چون [[کریم سنجابی]]، [[شاپور بختیار]]، [[داریوش فروهر]] و [[خلیل ملکی]] به صحنه فعالیت سیاسی بازگشته&lt;ref&gt;آبراهامیان، ایران بین دو انقلاب، ص۵۶۳&lt;/ref&gt; و در سالهای ۱۳۳۹–۱۳۴۲ با کاهش نسبی نظارتها و سخت گیریهای رژیم، به سازماندهی چند اعتصاب و راهپیمایی و انتشار یک روزنامه پرداختند. همچنین دو تن از اعضای جبهه ملی، به نام‌های [[محمود طالقانی]] و [[مهدی بازرگان]] به همراه چند تن از اصلاح‌طلبان همفکرشان مانند [[یدالله سحابی]]، با حفظ عضویت خود در جبهه ملی و با کسب اجازه از محمد مصدق،&lt;ref&gt;{{یادکرد کتاب |نام خانوادگی=مصدق |نام= محمد|کتاب=نامه‌های دکتر مصدق | ناشر= |سال= 1377|شابک=}} - رجوع شود به نامه محمد مصدق به مهدی بازرگان دربارهٔ تأسیس نهضت آزادی (با حفظ عضویت در جبهه ملی)&lt;/ref&gt; [[نهضت آزادی ایران]] را تشکیل دادند.&lt;ref&gt;{{یادکرد کتاب |نام خانوادگی=کاتوزیان |نام=همایون |کتاب=مصدق و نبرد قدرت | ناشر=موسسه فرهنگی رسا |سال= |شابک=}}&lt;/ref&gt;&lt;ref&gt;آبراهامیان، ایران بین دو انقلاب، ص۵۶۶&lt;/ref&gt; بازرگان که فرزند یک بازاری ثروتمند و بسیار مذهبی بود، پس از تحصیل در [[پاریس]]، برای تدریس در دانشکده فنی به ایران بازگشت و در دوران مصدق، به عنوان نخستین مدیرعامل [[شرکت نفت ایران]]، راهی آبادان شد. او که عقایدی عمیقاً ضد کمونیستی داشت، نظریه جدایی امور معنوی و دنیوی را رد می‌کرد و بر این باور بود که سیاست باید توسط مذهب، هدایت شود.&lt;ref&gt;ایران بین دو انقلاب، ۵۶۳ و ۵۶۴&lt;/ref&gt;&lt;ref&gt;Keddie, p۱۹۹&lt;/ref&gt; طالقانی که بعدها به مقام آیت‌اللهی رسید و به خاطر مخالفت با حکومت رضاشاه، سابقه زندانی شدن داشت، پس از کودتا، بر خلاف دیگر روحانیون، به عنوان روحانی سرشناس پشتیبان جبهه ملی در تهران شناخته می‌شد. او به عنوان رابط و حلقه ارتباطی دو گروه مخالف متفاوت، یعنی ''روحانیون'' و ''جبهه ملی'' نقش مهمی ایفا کرد و شاید به دلیل هم‌بند بودن با انقلابیون غیرمذهبی در دوران حبس‌های طولانیش، قادر به درک آنان بود. طالقانی در آثارش بر این هدف بود تا نشان دهد که تشیع اساساً با استبداد مغایر و با دموکراسی و همچنین [[سوسیالیسم]] موافق و سازگار است. در واقع او نیز مثل بازرگان، به دنبال از بین بردن شکافهای اسلام با جهان معاصر و همچنین اختلاف بین طبقه سنتی و محافظه کار با طبقه روشنفکر و مدرن (اختلافی که در شکست نهضت مشروطه و مبارزات ملی، اثری به سزا داشت) بود.&lt;ref&gt;آبراهامیان، ایران بین دو انقلاب، ص۵۶۴–۵۶۵&lt;/ref&gt;&lt;ref&gt;Keddie, p۱۹۵–۱۹۶&lt;/ref&gt;

[[نهضت آزادی]] همچون دیگر گروه‌های وابسته به جبهه ملی، پس از قیام خرداد سال ۴۲، منحل و فعالیت آن غیرقانونی شد، با این وجود، همچنان به برگزاری گردهمایی‌های مخفی در تهران و سازماندهی نیروها در خارج از کشور، به ویژه آمریکای شمالی و فرانسه ادامه داد. از بین گروه‌های وابسته به جبهه ملی، نهضت آزادی بیشترین نقش را در انقلاب سال ۵۷ داشت و این موفقیت بیشتر مرهون روابط نزدیک نهضت با خمینی و تا حدودی هم تواناییهای بازرگان و طالقانی در جذب گروهی از متخصصان جوان و تکنوکراتهای رادیکال بود که درصدد تلفیق علوم جدید با اسلام بودند.&lt;ref&gt;آبراهامیان، ایران بین دو انقلاب، ص۵۶۸&lt;/ref&gt; نهضت آزادی را در آمریکای شمالی، چهار روشنفکر مقیم خارج به نامهای [[محمد نخشب]]، [[ابراهیم یزدی]]، [[مصطفی چمران]] و [[عباس امیرانتظام]]، رهبری می‌کردند و در فرانسه نیز [[صادق قطب‌زاده]] و [[ابوالحسن بنی‌صدر]] از سازماندهان اصلی این نهضت بودند که می‌بایست مثل بازرگان، نقشهای حساسی را در سالهای نخست پس از انقلاب ۱۳۵۷، ایفا کنند.&lt;ref&gt;آبراهامیان، ایران بین دو انقلاب، ص۵۶۹–۵۷۰&lt;/ref&gt;

[[پرونده:Dr Ali Shariati.jpg|بندانگشتی|چپ|150px|[[علی شریعتی]] روشنفکر تأثیرگذار و ستایشگر ایده «اسلام مترقی و سیاسی». برخی او را نظریه‌پرداز اصلی انقلاب ۱۳۵۷ می‌دانند.&lt;ref name=autogenerated13&gt;آبراهامیان، ایران بین دو انقلاب، ص۵۷۱–۵۷۳&lt;/ref&gt;&lt;ref name=autogenerated8&gt;Abrahamian, Modern Iran, p۱۴۳&lt;/ref&gt;]]
اما روشنفکر برجسته نهضت آزادی و به عقیده برخی نظریه‌پرداز اصلی انقلاب ۱۳۵۷، [[علی شریعتی]] بود. شریعتی که از یک خانواده مذهبی و زمیندار [[خراسان]]ی برخاسته بود، با استفاده از بورس دولتی برای تحصیل در زبان‌شناسی تطبیقی و جامعه‌شناسی به پاریس رفت و در آنجا همزمان با اوج گرفتن انقلابهای [[کوبا]] و [[الجزایر]]، به فعالیتهای سیاسی و شرکت در تظاهراتها پرداخت و به عضویت نهضت آزادی و کنفدراسیون دانشجویان ایرانی درآمد. او در کلاسهای درس شماری از استادان مارکسیست مثل [[ژرژ گورویچ]] و خاورشناسان علاقه‌مند به [[عرفان اسلامی]] چون [[لویی ماسینیون]] و [[هانری کوربن|هانری کوربَن]] شرکت جست و پس از مطالعه آثار [[ژان پل سارتر]]، [[ارنستو چه‌گوارا]]، [[وو نوین جیاپ]] و [[فرانتس فانون]]، آثاری از سارتر و فانون را به صورت کامل و یا ناتمام به فارسی ترجمه کرد. پس از بازگشت به ایران، در سال ۱۳۴۴، برای سخنرانی در [[حسینیه ارشاد]]، (که توسط گروهی از خیرخواهان مذهبی، تأمین مالی می‌شد) به تهران رفت. نوار سخنرانیهای او در سطح گسترده پخش شد و مورد استقبال فراوان دانشجویان و دانش‌آموزان دبیرستانی به ویژه شهرستانیهای مذهبی قرار گرفت. ساواک با هراس روزافزون از محبوبیت وی، شریعتی را در اوایل دهه ۱۳۵۰ دستگیر و پس از مدتی حبس خانگی، مجبور به خروج از کشور نمود. شریعتی یک ماه پس از رفتن به لندن در سال ۱۳۵۶، به علت حمله شدید قلبی درگذشت، مرگی که توسط برخی به ساواک نسبت داده شد.&lt;ref name=autogenerated13/&gt;&lt;ref name=autogenerated8/&gt; یگانه پیام روشن آثار و سخنان شریعتی این بود که اسلام - به‌ویژه تشیع - باوری «محافظه‌کارانه» و «قضا و قدری» که بیشتر روشنفکران غیر مذهبی بیان می‌کنند و یا ایمانی «شخصی و غیر سیاسی» که برخی علمای مرتجع ادعا می‌کنند، نیست؛ بلکه یک ایدئولوژی انقلابی است که باید با هرگونه ستمگری، استثمار و بی‌عدالتی به ویژه [[فئودالیسم]]، [[کاپیتالیسم]] و [[امپریالیسم]] مبارزه کند. به گفته او، رسالت [[محمد]] پیامبر اسلام نه تنها برقراری دین، بلکه تشکیل امتی پویا، انقلابی و در حال پیشرفت بود که به سمت جامعه‌ای بی‌طبقه و ایده‌آل حرکت کند. از دید شریعتی، [[امامان شیعه]] به ویژه [[حسین ابن علی]]، پرچم قیام و مبارزه را به این خاطر برافراشتند تا خلفای فاسد وقت را که اهداف اصلی اسلام و نظام توحیدی را به فراموشی سپرده بودند، گرفتار سازند. بسیاری بر این باور بودند که شریعتی خواهان تبدیل و دگرگونی اسلام از یک «دین» به یک «ایدئولوژی سیاسی» است، آنچه که در غرب، «[[اسلام رادیکال]]» یا «اسلام سیاسی» نامیده می‌شد.&lt;ref&gt;آبراهامیان، ایران بین دو انقلاب، ص۵۷۴&lt;/ref&gt;&lt;ref&gt;Abrahamian, Modern Iran, p۱۴۴–۱۴۵&lt;/ref&gt;

شریعتی هرچند روش و دیدگاه مارکسیستی تقسیم جامعه را برای درک تاریخ مدرن لازم می‌دانست و تاحدود زیادی می‌پذیرفت، اما همچون فانون از برخی جنبه‌های مارکسیسم به ویژه مارکسیسم «نهادینه شده» احزاب کمونیست اُرتدوکس به شدت انتقاد می‌کرد و ضمن تأکید بر اهمیت اسلام در فرهنگ ایرانی، تنها راه شکست امپریالیسم برای ایران و سایر ملتهای جهان سوم را بازگشت به ریشه، میراث ملی و فرهنگ بومی خود، می‌دانست.&lt;ref&gt;آبراهامیان، ایران بین دو انقلاب، ص۵۷۵–۵۷۸&lt;/ref&gt; او حتی هنگام تأکید بر بازگشت به اسلام، همواره روحانیون محافظه‌کار را هدف انتقادهای صریح و غیر مستقیم قرار می‌داد و آنان را به همکاری با طبقه حاکم، «نهادینه‌کردن» تشیع انقلابی و در نتیجه تبدیل آن به مذهبی محافظه‌کارانه، متهم می‌کرد. شریعتی مشکل اصلی اسلام امروزی را پیوند نامقدس آن با «خرده-بورژوازی» می‌دانست. پیوندی که طبق آن، روحانیت، دین را برای بازاریان سهل و هموار می‌نمود و بازار نیز، دنیا را برای روحانیون مکانی خوشایند می‌ساخت. از اینرو وی، پدیدآورندگان «رنسانس» و «رفرماسیون» اسلامی در آینده را، بیشتر روشنفکران می‌دانست تا روحانیون سنتی.&lt;ref&gt;آبراهامیان، ایران بین دو انقلاب، ص۵۸۰&lt;/ref&gt;&lt;ref name=autogenerated1&gt;Modern Iran, p۱۴۶&lt;/ref&gt; شریعتی بین هزاران جوان شهرستانی که هرساله از دانشگاه‌های جدید، دبیرستانها، مدارس فنی حرفه‌ای و تربیت معلم فارغ‌التحصیل می‌شدند و همچون خود او، از طبقه متوسط سنتی جامعه (خانواده‌های بازاری، روحانی و خرده‌مالک) برخاسته و در محیطی مذهبی رشد یافته بودند، پیروانی پرشمار پیدا کرد و پس از بازترشدن فضای سیاسی در سال ۱۳۵۶ و خارج شدن آثارش از قید سانسور، صدها هزار جلد از کتابهای او به فروش رفت.&lt;ref&gt;آبراهامیان، ایران بین دو انقلاب، ص۵۸۱&lt;/ref&gt;&lt;ref&gt;Keddie, p۲۰۷, ۲۱۷&lt;/ref&gt;

=== روحانیون مخالف ===
{{جعبه نقل قول | نقل‌قول ='''عید امسال ([[نوروز]] [[۱۳۴۱]]) روز عزای ملی است، چون دستگاه جابر در نظر دارد [[تساوی حقوق زن و مرد]] را تصویب و اجرا کند.'''{{سخ}}آیت‌الله خمینی&lt;ref&gt;[http://www.bbc.com/persian/iran/2016/06/160601_kf_khomeini_carter_kennedy پیام محرمانه آیت‌الله خمینی به دولت کندی]، ''بی‌بی‌سی فارسی''&lt;/ref&gt;| تراز = چپ | عرض = 300px | اندازه خط = 12px | گیومه نقل‌قول = بله | تراز منبع = چپ}}

[[پرونده:Kazem Shariatmadari.jpg|بندانگشتی|چپ|150px|[[کاظم شریعتمداری]] مجتهد سرشناس آذری و از روحانیون منتقد میانه‌رو.]]
در سال‌های پس از [[تظاهرات ۱۵ خرداد]] [[۱۳۴۲]]، سه گروه متغیر، متداخل و در عین حال قابل تشخیص، در بین روحانیون شکل گرفت. گروه نخست که شاید بزرگترین گروه بود، از علمای غیر سیاسی تشکیل می‌شد که با وجود نارضایتی از برخی مشکلات اجتماعی مثل فساد، فحشا و [[الکلیسم]]، معتقد بودند که روحانیت باید از کار پلید سیاست دوری جسته و به مسائل معنوی و آموزش در حوزه‌ها بپردازد. با این حال این گروه، در سالهای ۱۳۵۴ تا ۱۳۵۶، به دلیل اجرای سیاستهای نامطلوب حکومت در خصوص بازار و نهادهای مذهبی به عرصه سیاست کشیده شدند.&lt;ref&gt;آبراهامیان، ایران بین دو انقلاب، ص۵۸۳–۵۸۴&lt;/ref&gt; گروه دوم یعنی روحانیون مخالف میانه‌رو، گرچه در مسائل مربوط به حق رای زنان و اصلاحات ارضی مخالف رژیم بودند، ترجیح می‌دادند که همچنان با شاه در ارتباط باشند تا سیاستهای وی را تعدیل کنند. [[کاظم شریعتمداری]] عالم بلندپایه قم، مجتهد سرشناس آذری و سخنگوی غیررسمی روحانیون آذربایجان، چهره شاخص این گروه بود که تنها خواستار اجرای کامل قانون مشروطه بودند.&lt;ref&gt;آبراهامیان، ایران بین دو انقلاب، ص۵۸۴–۵۸۵&lt;/ref&gt;

[[پرونده:خمینی در مصاحبه.jpg|بندانگشتی|چپ|150px|[[روح‌الله خمینی]] روحانی مخالف سازش‌ناپذیر و طرفدار ایجاد حکومت اسلامی که با افزایش محبوبیتش در سالهای ۵۷–۱۳۵۶، رهبری انقلاب را به دست گرفت.&lt;ref name=autogenerated10&gt;آبراهامیان، ایران بین دو انقلاب، ص۶۳۶–۶۳۷ و ۶۶۰&lt;/ref&gt;&lt;ref name=autogenerated7&gt;Keddie, p۲۳۲&lt;/ref&gt;]]
اما گروه سوم، که می‌توان آنان را روحانیون مخالف نافرمان یا تندرو نامید، توسط [[خمینی]] از [[عراق]] رهبری می‌شدند و شبکه‌ای مخفی و غیررسمی در کشور داشتند. چهره‌های شاخص این گروه عبارت بودند از: [[حسینعلی منتظری]]، مدرس برجسته [[فقه اسلامی]] در قم، که به عنوان مخالف آشتی‌ناپذیر رژیم، سه بار به زندان افتاد؛ [[محمد بهشتی]] هوشیارترین عضو سیاسی گروه؛ [[مرتضی مطهری]] متفکر و نظریه‌پرداز عمده گروه؛ و دو روحانی جوانتر سازمان دهنده گروه به نامهای [[اکبر هاشمی رفسنجانی]] و [[علی خامنه‌ای]]. خمینی که از سال ۱۳۴۲، در [[نجف]] می‌زیست، به تدریج تعبیر خود از اسلام شیعه را گسترش داد. او چارچوب نظریه سیاسی خود را در سخنرانیهایش، در اواخر دهه ۱۳۴۰، تدوین و تنظیم کرد و سپس آنرا با عنوان «ولایت فقیه: حکومت اسلامی» بدون ذکر نام مؤلف، منتشر نمود. طبق نظریه جدید او، اقتدار سیاسی و مسئولیت حفظ امت اسلامی، از طرف امام دوازدهم شیعیان به [[مجتهد]]ان متخصص در [[فقه]] اسلامی ([[فقیه|فقها]]) واگذار شده‌است. استدلال وی این بود که خداوند، پیامبران و ائمه را به منظور وضع قوانین شرع برای هدایت امتها فرستاده‌است و در غیاب امام غایب، روحانیون به ویژه فقها، تنها مفسران و نگاهبانان حقیقی شریعت می‌باشند که حکومت باید به آنان سپرده شود. از دید روحانیون سنتی، [[ولایت فقیه]]، زمامداری فقها، تنها بر نهادها و مدارس مذهبی و همچنین افراد «محجور» یا ناتوان محسوب می‌شد، ولی خمینی این اصطلاح را بسط داد به طوری‌که تمام جامعه را در بر می‌گرفت.&lt;ref name=autogenerated1/&gt;&lt;ref&gt;آبراهامیان، ایران بین دو انقلاب، ص۵۸۵–۵۸۷&lt;/ref&gt; نظریات سنت‌شکنانه خمینی تنها به ولایت فقیه محدود نمی‌شد؛ او برخلاف عقیده گذشته خود که همچون دیگر روحانیون از نظام مشروطه سلطنتی حمایت می‌کرد، اظهار داشت که نظام سلطنتی، سنتی «طاغوتی» است که از دوران «شرک» به ارث رسیده و با اسلام ضدیت دارد، چرا که پیامبر اسلام، [[پادشاهی موروثی]] را شیطانی و کفرآمیز خوانده‌است و حسین امام سوم شیعیان، پرچم قیام را برای نجات مردم از یوغ خلفا و سلاطین موروثی برافراشته‌است. او در تشریح دیدگاه سیاسی خود، حتی روحانیون غیرسیاسی و میانه‌رو را مورد بازخواست قرار می‌داد و گروه نخست را به ترک تکالیف شرعی خود، پناه بردن به حوزه‌های علمیه و پذیرفتن نظریه جدایی دین از سیاست که از دید او توطئه «امپریالیستها» بود، متهم می‌کرد.&lt;ref&gt;آبراهامیان، ایران بین دو انقلاب، ص۵۸۹&lt;/ref&gt;&lt;ref&gt;Modern Iran, p۱۴۷&lt;/ref&gt;

خمینی در سخنرانیهای خود برای طلاب، از حکومت روحانیون حمایت می‌کرد، اما در اعلامیه‌های عمومی بحث روشنی از اینگونه حکومت به میان نمی‌آورد و از کاربرد ولایت فقیه خودداری می‌نمود. حتی اطرافیان او بعدها مدعی شدند که کتاب ولایت فقیه از جعلیات ساواک و یا یادداشتهای اصلاح‌نشده یکی از طلاب بوده‌است. در عوض، او استراتژی سال ۱۳۴۲، یعنی حمله به نقطه‌ضعفهای اصلی رژیم را ادامه می‌داد. شاه را به خاطر فروش کشور به امپریالیست‌ها و کمک به اسرائیل؛ نقض مشروطیت و زیرپانهادن قانون اساسی؛ حمایت از ثروتمندان و استثمار فقرا؛ نابودی فرهنگ ملی؛ تشویق و اشاعه فساد و هدر دادن منابع باارزش کشور در قصرها؛ خرید تسلیحات؛ نابودی کشاورزی و درنتیجه وابسته ساختن هرچه بیشتر ایران به غرب، مورد انتقاد قرار می‌داد. او ضمن مقایسه شاه با [[یزید]]، مؤمنان را به سرنگونی رژیم پهلوی و بیرون راندن امپریالیستها، فرامی‌خواند.&lt;ref&gt;آبراهامیان، ایران بین دو انقلاب، ص۵۹۰&lt;/ref&gt; خمینی می‌کوشید تا بیشتر گروه‌های مخالف را با خود همراه کند، برای مثال هنگام اعتراض مطهری به سخنرانیهای «ضد روحانی» شریعتی در حسینیه ارشاد، سکوت کرد و حتی بدون نام بردن از شریعتی، به استفاده از شعارها و عباراتی که سخنرانان حسینیه ارشاد رواج داده بودند (مثل «مستضعفین، وارثان زمین خواهند بود»، «مردم، استثمارگران را به زباله‌دان تاریخ خواهند انداخت» و «دین افیون توده‌ها نیست»)، ادامه داد. بسیاری از جوانان متفکر، با شنیدن این عبارات ولی غافل از سخنرانیهای او در نجف، بی درنگ نتیجه گرفتند که خمینی با تفسیر شریعتی از اسلام انقلابی موافق است. در اواخر سال ۵۷ و هنگام نابودی حکومت پهلوی، محبوبیت خمینی در بین طرفداران شریعتی آنچنان بود که آنان - نه روحانیون - گامی برداشتند که احتمال تعبیر «کفر» در آن بود و به خمینی لقب «امام» که فقط مختص [[امامان شیعه|دوازده امام شیعه]] بود، را دادند. بدینسان، خمینی با تبلیغ پیام مبهم اما دلخواه توده‌ها، طیف گسترده‌ای از نیروهای اجتماعی و همچنین سازمانهای سیاسی مذهبی و سکولار را با خود همراه کرد.&lt;ref&gt;آبراهامیان، ایران بین دو انقلاب، ص۵۹۲ و ۶۵۸–۶۵۹&lt;/ref&gt;&lt;ref&gt;Abrahamian, Iran between two revolutions, p۵۳۴&lt;/ref&gt;

=== [[جنبش چریکی در ایران|سازمانهای چریکی]] ===
[[پرونده:Jazani.jpg|بندانگشتی|چپ|150px|[[بیژن جزنی]] نظریه‌پرداز تأثیرگذار مارکسیست و پایه‌گذار فکری سازمان چریکی «[[فداییان خلق]]». سازمانهای چریکی در تلاشی ناموفق برای شعله‌ور ساختن قیام سراسری، به یک رشته عملیات مسلحانه علیه حکومت دست زدند که معروفترین آنها [[قیام سیاهکل]] نام گرفت.&lt;ref name=autogenerated12/&gt;&lt;ref name=autogenerated11/&gt;]]
در سالهای پس از ۱۳۴۲، شماری از دانشجویان دانشگاه‌ها که روشهای پیشین و مسالمت‌آمیز [[جبهه ملی]] و [[حزب توده]] را برای مبارزه با حکومت موفقیت آمیز نمی‌دانستند، گروه‌های مباحثه مخفی و کوچکی را برای بررسی تجربیات آنزمان چین، ویتنام، کوبا و الجزایر و ترجمه آثار [[مائو]]، [[جیاپ]]، [[چه‌گوارا]] و [[فانون]] تشکیل دادند. دستاورد این مباحثات و بررسیها، شکل‌گیری شماری گروه‌های کوچک [[مارکسیست]] و اسلامی بود که «تنها رَه رهایی» را «جنگ مسلحانه» و [[نبرد چریکی]] می‌دانستند. اصلی‌ترین این گروه‌ها، [[سازمان چریکهای فدایی خلق ایران]] و [[سازمان مجاهدین خلق ایران]] بودند.&lt;ref&gt;آبراهامیان، ایران بین دو انقلاب، ص۵۹۵–۵۹۶&lt;/ref&gt; پایه‌گذار فکری و شخصیت برجسته سازمان مارکسیستی چریکهای فدایی که به «فداییان خلق» نیز شهرت داشتند، [[بیژن جزنی|بیژن جَزَنی]] بود. جزنی که در اواسط دهه ۳۰ چندبار به زندان افتاده بود، پیش از تشکیل گروه مخفی خود، در شاخه جوانان حزب توده فعالیت می‌کرد. او که تسلط بسیاری بر تاریخ ایران معاصر داشت، سالها بعد هنگام گذراندن محکومیت پانزده ساله‌اش در زندان، جزوه‌هایی برای سازمان فدایی نوشت. اعتقاد جزنی به مبارزه انقلابی شیفته‌وار بود و سخنان شورانگیز او دربارهٔ حزب پیشاهنگ طبقه کارگر، شاید به بهترین وجهی، بیانگر احساسات انقلابیون جوان به هنگام آغاز جنبش چریکی در سال ۴۹ باشد.&lt;ref name=autogenerated12&gt;مازیار بهروز، ص۱۰۸–۱۰۹&lt;/ref&gt;&lt;ref name=autogenerated11&gt;آبراهامیان، ایران بین دو انقلاب، ص۵۹۷&lt;/ref&gt;

چهار سال پس از تشکیل گروه، [[ساواک]] در آن نفوذ کرد و موفق شد تعدادی از اعضا از جمله جزنی را دستگیر کند. اما اعضای باقی‌مانده به منظور آغاز نبرد چریکی و زدن جرقه قیام سراسری علیه حکومت، تیمی را به کوهستانهای پوشیده از جنگل [[گیلان]] (که منطقه مناسبی برای جنگ چریکی و جذب نیرو از روستاییان) بود فرستادند. برنامه گروه با دستگیر شدن دو تن از یارانشان به هم خورد و فداییان تصمیم گرفتند تا برای آزاد ساختن آنها، به محل حبس، یعنی پاسگاه ژاندارمری روستای [[سیاهکل]] حمله کنند. شاه پس از شنیدن خبر، نیروی عظیمی را برای مقابله به منطقه فرستاد و مهاجمان همگی کشته شدند. گرچه این رویداد یک شکست نظامی بود، فداییان و سایر گروه‌های چریکی، آنرا «[[قیام سیاهکل]]» نامیده و پیروزی تبلیغاتی بزرگی قلمداد کردند که توانسته بود کل رژیم را به هراس افکند.&lt;ref&gt;آبراهامیان، ایران بین دو انقلاب، ص۶۰۱&lt;/ref&gt;&lt;ref&gt;Keddie, p۲۲۰&lt;/ref&gt;

پیشینه دیگر گروه چریکی اصلی «سازمان مجاهدین خلق» نیز همچون فداییان خلق به اوایل دهه ۱۳۴۰ بازمی‌گشت، با این تفاوت که افراد سازمان فدایی اغلب از اعضای سابق حزب توده و یا جناح مارکسیست جبهه ملی بودند، اما سازمان اسلامگرای مجاهدین را اعضای سابق جناح مذهبی جبهه ملی به ویژه نهضت آزادی تشکیل می‌دادند. نظریات «مجاهدین» شباهت بسیاری به اندیشه‌های شریعتی داشت، ازاینرو بسیاری، شریعتی را الهام‌بخش مجاهدین می‌دانستند، هر چند که مجاهدین پیش از آغاز سخنرانیهای شریعتی در سال ۴۶، چارچوب و مبانی نظری خود را فراهم ساخته بودند. با اینحال در سالهای بعدی، دیدگاه‌ها و تعبیرهای شریعتی دربارهٔ جنبه‌های انقلابی تشیع، تأثیری غیر مستقیم و چشمگیر بر سازمان مجاهدین گذاشت.&lt;ref&gt;آبراهامیان، ایران بین دو انقلاب، ص۶۰۳–۶۰۵&lt;/ref&gt;

در نیمه نخست دهه ۱۳۵۰، فداییان، مجاهدین و سایر گروه‌های چریکی، به یک رشته عملیات مسلحانه جسورانه چون بمب‌گذاری در سفارتخانه‌های انگلیس و ایالات متحده و همچنین دفاتر آژانس هواپیمایی اسرائیل و مراکز پلیس؛ دستبرد زدن به بانکها؛ ترور برخی مقامات نظامی و انتظامی ایرانی و آمریکایی؛ و نیز تلاش برای ربودن اعضای خانواده سلطنتی، دست زدند.&lt;ref&gt;آبراهامیان، ایران بین دو انقلاب، ص۶۰۲–۶۰۶&lt;/ref&gt; به نظر می‌رسد که افزایش شمار زندانیان سیاسی، شکنجه، سرکوب و سانسور توسط ساواک در نیمه نخست دهه ۱۳۵۰، حاصل اینگونه عملیات چریکی بوده باشد.&lt;ref&gt;Keddie, p۲۲۲&lt;/ref&gt; در اواخر سال ۱۳۵۵، هر دو سازمان چریکی مجاهدین و فداییان خلق که بسیاری از اعضایشان دستگیر و یا اعدام شده و متحمل تلفات سنگینی شده بودند، به تجدیدنظر در تاکتیکهای خود پرداختند. گرچه جنبش چریکی نتوانست رژیم را سرنگون کند، در اواخر سال ۱۳۵۶، با به حرکت درآمدن موج انقلاب و آزادی زندانیان سیاسی، چریکها به ویژه فداییان، در موقعیت بهتری قرار گرفته و به جذب نیروهای جدید و انبارکردن سلاح پرداختند و در ۲۰–۲۲ بهمن ماه ۱۳۵۷ (تقریباً در هشتمین سالگرد [[حماسه سیاهکل]])، هنگام پایان کار رژیم پهلوی، آخرین تیرهای خلاص خود را به جسد نیمه جان رژیم شلیک کردند.&lt;ref&gt;آبراهامیان، ایران بین دو انقلاب، ص۶۱۰–۶۱۱&lt;/ref&gt;&lt;ref&gt;مازیار بهروز، ص۱۳۰&lt;/ref&gt;

== دولت تک‌حزبی، حزب رستاخیز و تشدید نارضایتی‌ها ==
[[پرونده:P hrastakhiz 7.jpg|بندانگشتی|300 px|دومین کنگره حزب رستاخیز ایران]]
{{مقاله اصلی|حزب رستاخیز}}
در سال ۱۳۵۳، شاه با وجود مخالفت پیشینش با ایجاد نظام تک حزبی، ضمن انحلال دو حزب «[[حزب ایران نوین|ایران نوین]]» و «[[حزب مردم|مردم]]»، «حزب رستاخیز» را تشکیل داد. وی اعلام کرد که در آینده، یک دولت تک حزبی خواهد داشت و هرکس که به آن نپیوندد باید «کمونیست» و «خائن» باشد. حزب رستاخیز ترکیبی ناهمگون و شگفت‌آور داشت و توسط دو گروه بسیار متفاوت طراحی شده بود. گروه نخست از کارشناسان جوان [[علوم سیاسی]] و دارندگان درجه دکترا از دانشگاه‌های آمریکایی تشکیل می‌شد که طبق نظریه [[ساموئل هانتینگتون]]، استاد برجسته علوم سیاسی، اعتقاد داشتند که تنها راه رسیدن به ثبات سیاسی در کشورهای در حال توسعه، ایجاد حزب دولتی منضبط است. گروه دوم را کمونیست‌های سابق تشکیل می‌دادند که در اوایل دهه ۳۰، به دلیل همکاری با رژیم، از [[حزب توده]] اخراج شده بودند و معتقد بودند تنها سازمانی با ساختار [[لنینیسم|لنینیستی]] می‌تواند توده‌ها را بسیج کند.&lt;ref&gt;آبراهامیان، ایران بین دو انقلاب، ص۵۴۲–۵۴۳&lt;/ref&gt;&lt;ref&gt;Abrahamian, Modern Iran, p۱۴۹&lt;/ref&gt; حزب رستاخیز، با جذب دو حزب پیشین و همه نمایندگان مجلس، تشکیل کمیته مرکزی و برگزیدن [[امیرعباس هویدا]] به دبیر کلی، در سراسر سال ۱۳۵۴، به ایجاد سازمانی گسترده پرداخت و حدود ۵ میلیون نفر را در شعبه‌های محلی خود پذیرفت. حزب، شاه را با القابی چون «شاهنشاه آریامهر» و «آموزگار خیرخواه و رهبر سیاسی و معنوی ایران» مورد خطاب قرار داد و اعلام کرد که او را برای تکمیل انقلاب سفید و بردن ایران به سوی «تمدن بزرگ جدید»، یاری خواهد کرد. همچنین ضمن انتشار پنج روزنامه و سازماندهی راهپیماییهای [[روز کارگر]]، تهدید کرد که کسانی‌که در حزب ثبت نام نمی‌کنند، مسئله‌دار هستند، بدینسان موفق شد حدود هفت میلیون رای‌دهنده را برای ثبت نام در انتخابات مجلس آینده، به صندوقهای رای بکشاند و چندین نویسنده، هنرمند و یا استاد دانشگاه را به دلیل انتقاد و یا صرفاً عدم همکاری، بازداشت کرده و یا مورد ضرب و شتم قرار دهد.&lt;ref&gt;آبراهامیان، ایران بین دو انقلاب، ص۵۴۳–۵۴۵&lt;/ref&gt;

اما مهمترین اقدام حزب رستاخیز، نفوذ به درون [[طبقه متوسط]] مرفه (سنتی) - مهمتر از همه بازار و روحانیت - بود. چنان‌که، مسئولیت [[تورم]] شدید بین سالهای ۱۳۵۲ تا ۱۳۵۵ را به گردن جامعهٔ تجاری انداخت و به سراغ مغازه‌داران و تجار خرده‌پا رفت. حزب با گشودن شعبه‌هایی در بازار، بر قیمت بیشتر کالاها نظارت دقیقی اعمال کرد و برای کوتاه ساختن دست واسطه‌ها و دلالان داخلی، میزان زیادی گندم، قند و شکر و گوشت وارد کرد. بدین‌سان رژیم با اعلان جنگ به بازار، به حوزه‌ای حمله‌ور شده بود که دولتهای پیشین، جرات گام گذاشتن در آنرا نداشتند. حزب رستاخیز ۱۰٬۰۰۰ دانش‌آموز را در دسته‌های منظمی با نام «تیمهای بازرسی»، برای جهاد بیرحمانه‌ای علیه سودجویان، متقلبان، محتکران و سرمایه‌داران بی‌ملاحظه، روانه بازار کرد. همچنین [[شوراهای صنفی]] تعداد بسیاری از تاجران را جریمه، تبعید و یا محکوم به زندان نمودند و روزنامه‌های در نظارت دولت نیز از ضرورت ریشه‌کن کردن بازار و حجره‌های پوسیده و جایگزین کردن سوپرمارکتهای کارآمد با قصابیها، بقالیها و نانواییهای بی‌ثمر سخن به میان آوردند. این حملات فاحش موجب شد تا بازاریان، در جستجوی پشتیبان، بار دیگر به متحد سنتی خود، علما روی آورند.&lt;ref&gt;ایران بین دو انقلاب، ۵۴۵، ۵۴۶، ۶۱۴ و ۶۱۵&lt;/ref&gt;&lt;ref&gt;Abrahamian, Modern Iran, p۱۵۱–۱۵۲&lt;/ref&gt; رژیم حمله گسترده و همزمانی را نیز علیه مذهب آغاز کرد. حزب رستاخیز، علما را «مرتجعین سیاه قرون وسطایی» نامید و تقویم جدیدی را به نام [[گاهشماری شاهنشاهی]] به جای تقویم اسلامی به کار برد. نیروی تازه تأسیس «[[سپاه دین]]» را برای آموزش آنچه «اسلام راستین» نامیده شد، به روستاها فرستاد و با افزایش سن ازدواج دختران، از قضات خواست تا در اجرای [[قانون حمایت خانواده ۱۳۴۶|قانون حمایت از خانواده]] سال ۱۳۴۶ کوشاتر باشند. به گفته یک روزنامه نزدیک به روحانیون در خارج از کشور، حزب رستاخیز درصدد «ملی کردن» مذهب بود.&lt;ref&gt;آبراهامیان، ایران بین دو انقلاب، ص۵۴۶–۵۴۷&lt;/ref&gt; بسیاری از مجتهدان برجسته، علیه حزب رستاخیز [[فتوا]] صادر کرده و آنرا برخلاف قوانین مشروطه، مصلحت کشور و اصول اسلام دانستند. خمینی نیز با انتشار اعلامیه‌ای، همکاری با حزب را «حرام» خواند و آنرا نابودکننده نه تنها بازاریان و کشاوزران، بلکه ایران و اسلام دانست. چند روزی پس از انتشار این اعلامیه، بیشتر روحانیون نزدیک به وی مانند مطهری، بهشتی، منتظری و خامنه‌ای دستگیر شدند.&lt;ref&gt;Abrahamian, Modern Iran, p۱۵۳&lt;/ref&gt;

به نقل از [[یرواند آبراهامیان]]، اهداف حزب رستاخیز با دستاوردهای آن به شدت تعارض پیدا کرد و هرچند هدف آن نهادینه کردن بیشتر حکومت سلطنتی و فراهم ساختن پایگاه اجتماعی گسترده‌تری برای آن بود، رژیم را تضعیف و نارضایتی قشرهای مختلف جامعه را شدیدتر کرد.&lt;ref&gt;آبراهامیان، ایران بین دو انقلاب، ص۵۵۰&lt;/ref&gt; اعلان جنگ حکومت علیه بازاریان و نهادهای دینی، مخالفان میانه رو و حتی روحانیون غیر سیاسی را نیز به آغوش مخالف نافرمان و سازش‌ناپذیر رژیم، خمینی (که به زبان آنان سخن می‌گفت) انداخت و آنان امکانات مالی بسیار و یک شبکه سازمانی گسترده را در اختیار خمینی قرار دادند. بازاریان همچنین، پشتیبانی مالی بسیاری از اعتصاب‌های دانشجویی و بعد از آن اعتصاب‌های گسترده کارگری و همچنین حمایت مالی خانواده‌های کشته‌شدگان درگیری‌های سال ۵۷ را برعهده گرفتند.&lt;ref name=autogenerated2&gt;Keddie, p۲۲۶–۲۲۸&lt;/ref&gt;&lt;ref&gt;آبراهامیان، ایران بین دو انقلاب، ص۶۵۷&lt;/ref&gt;

== بازتر شدن فضای سیاسی، آغاز اعتراضات ==
=== بحران فشارهای خارجی ===
در اواسط دهه ۱۳۵۰، همزمان با شدت گرفتن بحران اقتصادی در قالب [[تورم]] حاد و اقدامات مخرب [[حزب رستاخیز]] در مقابله با آن، بحران دیگری به شکل اعمال فشارهای خارجی بر رژیم شاه، به منظور وادار ساختن آن به تعدیل کنترل‌های پلیسی و رعایت حقوق بشر در ایران، به وقوع پیوست. در اواخر سال ۱۳۵۴، [[سازمان عفو بین‌الملل]]، [[کمیسیون بین‌المللی قضات]] در [[ژنو]] و همچنین [[کمیسیون بین‌المللی حقوق بشر]] وابسته به سازمان ملل، هر یک رژیم شاه را به نقض شدید [[حقوق بشر]] محکوم کردند.&lt;ref&gt;آبراهامیان، ایران بین دو انقلاب، ص۶۱۳–۶۱۵&lt;/ref&gt; همزمان با انتقاد سازمانهای هوادار حقوق بشر، دانشجویان ایرانی و گروه‌های مخالف خارج از کشور به منظور افشای جنایتهای ساواک، اقدام به تشکیل کمیته‌های ویژه و برگزاری راهپیمایی کردند. در پی آن، روزنامه‌های بانفوذ غربی مانند «[[ساندی تایمز]]» لندن، مطالب افشاگرانه‌ای را دربارهٔ نحوه شکنجه‌های ساواک به انتشار رساندند. در همین اوان، [[جیمی کارتر]] در کمپین انتخاباتی خود برای انتخابات ریاست جمهوری آمریکا در سال ۱۹۷۶ میلادی (۱۳۵۵)، بر اهمیت مسئله حقوق بشر در ایران برای ایالات متحده، تأکید کرد. شاه که نمی‌خواست تصویر اصلاحگری پیشرو و مشتاق به آوردن مزایای تمدن غربی را به ایران از دست دهد، نسبت به فشارهای خارجی واکنش مثبت نشان داد. در نتیجه در اواخر سال ۱۳۵۵، ۳۵۷ زندانی را بخشید، به [[صلیب سرخ جهانی]] اجازه داد تا از زندان‌ها بازدید کند و به کمیسیون بین‌المللی حقوقدانان قول داد که در آینده بیشتر محاکمه‌ها در دادگاه‌های مدنی صورت گیرد.&lt;ref&gt;آبراهامیان، ایران بین دو انقلاب، ص۶۱۷–۶۱۹&lt;/ref&gt;

[[پرونده:Pahlavi street.jpg|300px|بندانگشتی|چپ|در تصویر، جوانی انقلابی پلاک [[خیابان پهلوی]] را کنده و عبارت «سرنگون شد» را به صورت دست‌نویس به پایین پلاک خیابان پهلوی اضافه کرده‌است.]]
[[پرونده:Iranian Revolution Women.jpg|بندانگشتی|290px]]
فروکش کردن نظارتها و سختگیریها، مخالفان را تشویق کرد تا با صدای بلندتری به اعتراض بپردازند. در اردیبهشت ۱۳۵۶، ۵۳ حقوقدان - بیشتر از هواداران مصدق - با فرستادن نامه‌ای سرگشاده به کاخ شاه، از دخالت او در کار دادگاه‌ها و قوه قضائیه انتقاد به عمل آوردند. در تیرماه نیز چهل تن از شخصیتهای ادبی و روشنفکران در نامه‌ای به هویدا، از سرکوبی و سانسور فعالیتهای فرهنگی و ادبی توسط ساواک، انتقاد کردند و [[کانون نویسندگان ایران]] را که از سال ۴۳ سرکوب شده بود، احیا نمودند. در تابستان و پاییز همان سال، حقوقدانان، روشنفکران و نویسندگان و همچنین بازاریان تهران و طلاب قم با نوشتن نامه‌های انتقادی سرگشاده، صراحت بیشتری به خرج دادند.&lt;ref&gt;آبراهامیان، ایران بین دو انقلاب، ص۶۱۹–۶۲۲&lt;/ref&gt; در بحبوحه این اتفاقات، اول آبان سال ۱۳۵۶ فرزند خمینی ([[مصطفی خمینی]]) به شکل مشکوک و غیرمنتظره‌ای درگذشت که منجر به برگزاری جلسات سوگواری اعتراض آمیز در قم، تهران، یزد، مشهد، شیراز و [[تظاهرات ۲۹ بهمن تبریز|تبریز]] شد و مرگ او به‌طور گسترده‌ای به ساواک نسبت داده شد.&lt;ref name="Algar"/&gt;

=== کنفرانس گوادالوپ و نقش جیمی کارتر ===
{{جستار وابسته|کنفرانس گوادالوپ|نظریه دومینو#تاثیر شوروی بر انقلاب ۱۳۵۷}}
در [[کنفرانس گوادالوپ]] سران چهار کشور [[آلمان]]، [[فرانسه]]، [[انگلیس]] و [[آمریکا]] جهت مقابله با شوروی در جزیره [[گوادالوپ]] تشکیل شد که کارتر رئیس جمهور آمریکا جلسه را به سوی برکناری شاه ایران سوق داد و حمایت چهار کشور حاضر در جلسه را برای برکناری و سقوط شاه جلب کرد.

در دهه ۱۹۸۰ میلادی، [[رونالد ریگان]] از [[جیمی کارتر]] به خاطر سیاستش در [[جنگ سرد]] دربارهٔ سقوط شاه و حمایت از خمینی انتقاد کرد و آن را به عنوان نقطه تاریک در تاریخ سیاسی ایالات متحده عنوان کرد.&lt;ref name="ReaganDebate"&gt;{{یادکرد وب | نشانی=http://www.presidency.ucsb.edu/ws/?pid=39296 | عنوان=Debate Between the President and Former Vice President Walter F. Mondale in Kansas City, Missouri | ناشر=پروژه ریاست جمهوری آمریکایی، [[دانشگاه کالیفرنیا، سانتا باربارا]] | تاریخ=21 اکتبر 1984 | بازبینی=22 مه 2016}}&lt;/ref&gt;&lt;ref name="ReaganDebateVideo"&gt;[https://www.youtube.com/watch?v=6Vs4d8_cElE&amp;feature=youtu.be ویدئوی پاسخ ریگان]&lt;/ref&gt; یکی از این تلاش‌های سیاسی کارتر [[جزیره ثبات]] بود. این نقطه تاریک سیاست کارتر در کنار مسئله [[افغانستان]] در دسامبر ۱۹۷۹ و موضوع جنگ سرد جدید با اتحاد شوروی به عنوان انتقاد در شرح [[جایزه صلح نوبل]] وی یادآوری شد&lt;ref name="JimmyNobel"&gt;{{یادکرد وب | نشانی=http://www.nobelprize.org/nobel_prizes/peace/laureates/2002/carter-facts.html | عنوان=Jimmy Carter - Facts | ناشر=[[جایزه نوبل]] | تاریخ=2002}}&lt;/ref&gt; و همچنین در شبکه‌های خبری منعکس شد.&lt;ref&gt;[https://www.youtube.com/watch?feature=player_embedded&amp;v=jFlUT_6J4ts برخی ویدئوهای خبری]&lt;/ref&gt; کارتر در مصاحبه‌های تلویزیونی خود گفت که او خمینی را شبیه [[گاندی]] تصور کرده بود حرفی که سفیر کارتر ویلیام سالیوان و جیمز بیل مشاور او نیز عنوان کردند.&lt;ref&gt;{{یادکرد وب | نشانی=http://www.theblaze.com/contributions/35-years-ago-an-iranian-revolution-thanks-to-jimmy-carter/ | عنوان=35 Years Ago: An Iranian Revolution Thanks to Jimmy Carter | ناشر=theblaze.com}}&lt;/ref&gt; [[فرح پهلوی]] در مصاحبه با [[من و تو]] این استدلال کارتر را مردود دانست. دیدگاه‌های غیر مذهبی [[مارکسیسم|مارکسیسیتی]] [[کمونیسم]]، [[روحانیت]] را بخشی از [[هرم نظام سرمایه‌داری|هرم تبعیض طبقاتی نظام‌های سرمایه‌داری اصلاح‌نشده کهن و فئودالیست (ارباب‌سالاری)]] می‌داند از این رو رویکرد روحانیت به کمونیسم یک دیدگاه منفی بوده است که این موضوع نیز طی جنگ سرد در کنار سیاست کارتر برای حمایت از خمینی قرار می‌گیرد.

=== جرقه اعتراضات ===
تا اواخر آبان ۱۳۵۶ مخالفان حکومت، به فعالیتهای محصور به پشت درهای بسته، نوشتن بیانیه، تشکیل گروهای جدید، احیای گروه‌های قدیم، صدور نامه و انتشار نشریات اقدام می‌کردند، اما پس از آن تاریخ، مرحله جدیدی در روند انقلاب رخ داد و فعالیت مخالفان به صورت تظاهرات خیابانی خود را نشان داد. نقطه عطف در ۲۵ آبان رخ داد که پس از نه شب جلسات شعرخوانی آرام با مضمون سیاسی که توسط [[کانون نویسندگان]] در [[انجمن فرهنگی ایران و آلمان]] و در [[دانشگاه آریامهر]] در آبان ماه سال ۱۳۵۶ تشکیل شده بود، پلیس اقدام به برهم زدن جلسه شب شعر دهم و متفرق کردن حدود ده هزار دانشجوی شنونده در آن کرد که تظاهرات خشمگینانه دانشجویان و سرازیر شدن آنان در خیابانها با سردادن شعارهای ضد حکومتی را به دنبال داشت. در این درگیری یک دانشجو کشته، هفتاد تن مجروح و یکصد تن بازداشت شدند. در ده روز پس از آن، تظاهرات‌های دانشجویی افزایش یافت و دانشگاه‌های اصلی تهران در اعتراض به درگیری ۲۵ آبان تعطیل شدند. پس از آن، دانشگاه‌های بزرگ کشور به یادبود ۱۶ آذر (روز غیررسمی دانشجو) دست به اعتصاب زدند؛ ولی معترضان دستگیر شده در ناآرامیهای پیشین، پس از محاکمه‌های کوتاهی در دادگاه‌های مدنی تبرئه شدند و اینگونه محاکمات به روشنی به جامعه نشان داد که ساواک، دیگر توان استفاده از دادگاه‌های نظامی را برای سرکوب مخالفان ندارد.&lt;ref&gt;آبراهامیان، ایران بین دو انقلاب، ص۶۲۳&lt;/ref&gt;

در دی ماه همان سال اتفاق دیگری به تظاهرات خیابانی شدت بخشید. در تاریخ ۱۷ دی، روزنامه اطلاعات مقاله نیشداری برضد روحانیت مخالف نوشت. آنان‌را «ارتجاع سیاه» نامید و به همکاری پنهان با کمونیسم بین‌الملل برای محو دستاوردهای انقلاب سفید متهم ساخت. همچنین خمینی را به بیگانه بودن و جاسوسی برای [[بریتانیا]] در دوران جوانی متهم کرد و او را بی بندوبار و نویسنده اشعار شهوت‌انگیز صوفیانه نامید. این مقاله شهر قم را به خشم آورد. حوزه‌های علمیه و بازار تعطیل و خواستار عذرخواهی علنی حکومت شدند. حدود ۴۰۰۰ نفر از طلاب و هواداران آنان در روز ۱۹ ماه دی در تظاهرات به سردادن شعار پرداخته و با پلیس درگیر شدند. در این درگیریها بنا به اعلام حکومت دوتن و به گفته مخالفان هفتاد تن کشته و بیش از پانصد نفر زخمی شدند.&lt;ref&gt;Abrahamian, Iran Between Two Revolutions, p۵۰۵&lt;/ref&gt; روز بعد خمینی خواستار تظاهرات بیشتر شد و به شهر قم و آنانکه «روحانیت مترقی» نامید، به خاطر ایستادگی در برابر حکومت تبریک گفت و شاه را به همکاری با آمریکا برای نابودی ایران متهم کرد. آیت‌الله [[سید محمدکاظم شریعتمداری|شریعتمداری]] نیز در مصاحبه‌ای نادر با خبرنگاران خارجی، از حکومت گلایه کرد و رفتار پلیس و حکومت با روحانیون را توهین‌آمیز خواند. شریعتمداری همچنین به همراه ۸۸ تن از روحانیون، بازاریان و دیگر مخالفان از ملت خواست که چهلم کشتار قم را با دست کشیدن از کار و حضور آرام در مساجد برگزار کنند.&lt;ref name=autogenerated14&gt;Abrahamian, Iran Between Two Revolutions, p۵۰۶&lt;/ref&gt; بعدها در جستجوی جرقه یا سرآغاز انقلاب ایران، روزنامه‌نگاران، چاپ مقاله اطلاعات و پیامدهای آن در قم را عنوان کردند&lt;ref name=autogenerated4/&gt; و برخی چون [[حامد الگار]] و هنری مانسون کشته شدن مصطفی خمینی را شروع زنجیره اتفاقاتی می‌دانند که منجر به انقلاب ایران شد&lt;ref name="Algar"&gt;[http://www.al-islam.org/imambiography/5.htm Hamid Algar, ''Imam Khomeini: A Short Biography'', ch. The Islamic Revolution, 1978-79]&lt;/ref&gt;&lt;ref&gt;Munson, p۵۹&lt;/ref&gt; اما آبراهامیان، بر این باور است که درواقع نقطه آغازین انقلاب پیچیده‌تر از این بوده و نخستین جرقه را می‌توان به پیشتر از چاپ مقاله و به جلسات شعرخوانی و ناآرامیهای دانشگاه آریامهر نسبت داد. در مجموع این دو حادثه، تجلی دو نیروی حاضر در جنبش انقلابی محسوب می‌شد که یکی طبقه متوسط حقوق بگیر و جایگاه اعتراض سیاسی آن یعنی دانشگاه‌های مدرن و دیگری طبقه متوسط متمول و سنتی و مراکز سازمانهای اجتماعی-سیاسی آن یعنی مدارس علوم دینی سنتی (حوزه‌های علمیه) و بازار بود.&lt;ref name=autogenerated14/&gt;

=== اعتراضات سیاسی و سنتهای شیعی ===
از این زمان به بعد یک دوره از مراسم چهلم (هرکدام به منظور یادبود کشته‌شدگان مراسم قبلی) در سطح کشور برگزار شد که نمونه‌ای عالی از استفاده سیاسی از یک سنت شیعی محسوب می‌شد و فرصتی را برای معترضان فراهم می‌ساخت تا به جمع شدن گرد هم، اطلاع‌رسانی شفاهی و برانگیختن بیشتر احساسات مذهبی مخالفان حکومت بپردازند. در روز [[۲۹ بهمن]] ۱۳۵۶ به عنوان چهلم کشتار قم، مراسم یادبود در شهرهای بزرگ ایران به آرامی برگزار شد، اما در [[تظاهرات ۲۹ بهمن تبریز|تبریز]] معترضان به کلانتریها، دفاتر حزب رستاخیز، بانکها، هتلهای لوکس، سینماها و مشروب‌فروشی‌ها (که نماد وابستگی به غرب به شمار می‌رفتند) حمله کردند و برای نخستین بار فریاد «مرگ بر شاه» شنیده شد. [[تظاهرات ۲۹ بهمن تبریز|شورش تبریز]] دو روز طول کشید و با توسل حکومت به نیروهای کمکی ارتش از جمله تانک و هلیکوپترهای جنگی، فروکش کرد.&lt;ref name=autogenerated2/&gt;&lt;ref&gt;ایران بین دو انقلاب، ۶۲۴–۶۲۵&lt;/ref&gt; دهم فروردین ۱۳۵۷، مراسم چهلم کشته‌شدگان تبریز بود که در ۵۵ شهر برپاشد و در این مدت، اکثر بازارها و دانشگاه‌ها تعطیل بودند. این مراسم در برخی شهرها به‌ویژه در [[یزد]] به خشونت کشیده شد و عده‌ای توسط نیروهای پلیس کشته شدند که مراسم چهلم آن در روز نوزدهم اردیبهشت ماه برگزار گشت. در این روز، بازار و موسسات آموزشی مهم اعتصاب کردند و مراسم در برخی شهرها به خشونت گرایید. در قم، نیروهای امنیتی برای سرکوب تظاهرات به تیراندازی و قطع برق شهر روی آوردند و با تعقیب گروهی از تظاهرکنندگان و زیرپا گذاشتن حق و حرمت قدیمی تحصن در خانه علمای دینی، دو تن از طلاب را که در خانه شریعمتداری پناه گرفته بودند، کشتند.&lt;ref&gt;آبراهامیان، ایران بین دو انقلاب، ص۶۲۵–۶۲۶&lt;/ref&gt; آمار رسمی حکومت و مخالفان از تعداد کشته‌شدگان و مجروحان سه دوره روزهای چهلم پرآشوب، (مثل همه وقایع بعدی) تفاوت بسیاری داشت. برپایه اعلامیه‌های حکومتی، ۲۲ نفر کشته و تقریباً ۲۰۰ تن زخمی شدند و اما مخالفان، شمار کشته‌ها را ۲۵۰ و شمار زخمیها را بیش از ۶۰۰ نفر دانستند.&lt;ref&gt;آبراهامیان، ایران بین دو انقلاب، ص۶۲۶–۶۲۷&lt;/ref&gt;

رژیم برای رویارویی با این بحران، نخست با ایجاد کمیته مخفی انتقام توسط ساواک، به فرستادن نامه‌های تهدید آمیز و حتی بمب گذاری در دفاتر برخی روشنفکران و حقوقدانانی که نامه‌های اعتراضی نگاشته بودند - از جمله سنجابی، فروهر، بازرگان و [[عبدالکریم لاهیجی]] - اقدام کرد. حزب رستاخیز هم گروهی متشکل از افراد پلیس با لباس غیرنظامی به نام «نیروی پایداری» تشکیل داد تا به گردهماییهای سازمان یافته گروه‌های دانشجویی، کانون نویسندگان و جبهه ملی حمله کند. در همین حال، رژیم برخی سیاستهای ضدتورمی را که موجب خشم بازاریان و علما شده بود کنار گذاشت و ضمن پوزش خواستن از شریعتمداری از بابت حمله به خانه او و برکناری ارتشبد [[نعمت‌الله نصیری]] رئیس بدآوازه ساواک، نمایش فیلمهای شهوت‌انگیز غربی را ممنوع ساخت. شاه نیز برای زیارت به مشهد رفت و [[جمشید آموزگار]] نخست وزیر وقت با معوق گذاشتن بسیاری از طرحهای توسعه اقتصادی، برای مهار کردن تورم تلاشهایی به عمل آورد.&lt;ref&gt;آبراهامیان، ایران بین دو انقلاب، ص۶۲۷–۶۲۹&lt;/ref&gt; چهلم کشته‌شدگان اردیبهشت ماه، با توصیه شریعتمداری و دیگر روحانیون میانه‌رو به آرامی برگزار شد و برای دو ماه، تا پیش از پایان تیرماه، ناآرامی عمده‌ای روی نداد. به نظر می‌رسید که استراتژی جدید دولت، کارساز واقع شده‌است و یا شاید مخالفان خود را برای [[ماه رمضان]]، که بسیج جمعیت برای تظاهرات آسانتر بود، آماده می‌کردند. در طی این دوره از آرامش، بسیاری از جمله نخست وزیر به این نتیجه رسیدند که بحران پایان یافته‌است.&lt;ref&gt;آبراهامیان، ایران بین دو انقلاب، ص۶۲۹&lt;/ref&gt;&lt;ref name=autogenerated6&gt;Keddie, p۲۳۱&lt;/ref&gt;

== گسترش اعتراضات و اعتصابهای گسترده کارگری ==
[[پرونده:تصاویری از دوران انقلاب ۱۳۵۷.JPG|بندانگشتی|چپ|300px|صحنه‌هایی از درگیری‌های خیابانی]]
[[پرونده:مردم مسلح انقلابی.JPG|بندانگشتی|چپ|300px|صحنه‌هایی از مردم مسلح انقلابی]]

پس از دو ماه آرامش، و وقوع دو ناآرامی در ۳۱ تیر و ۶ مرداد، در چند روز نخست [[ماه رمضان]] که از ۱۴ مرداد آغاز می‌شد، تظاهرات خشونت باری در تهران، تبریز، قم، اصفهان و شیراز برپا شد و در اصفهان تظاهرکنندگان خشمگین، برخی مجهز به سلاح کمری، بیشتر مناطق شهر را تصرف کردند.&lt;ref&gt;آبراهامیان، ایران بین دو انقلاب، ص۶۳۲&lt;/ref&gt; دولت، تنها پس از اعلام حکومت نظامی و با کشتن برخی مهاجمان توسط نیروهای ارتش، توانست کنترل شهر را دوباره در دست گیرد. پس از این ناآرامیها، رژیم خود را برای دور دیگری از مراسم چهلم آماده می‌کرد که فاجعه بزرگی کشور را تکان داد. در ۲۸ مرداد ماه (همزمان با سالگرد کودتای سال ۱۳۳۲)، [[سینما رکس آبادان]] که در یک منطقه کارگرنشین قرار داشت به طرز مشکوکی در آتش سوخت و بیش از چهارصد مرد، زن و کودک در آن جان باختند. رژیم بی‌درنگ با یادآوری حملات مشابه مخالفان به سینماها، مسئولیت این رویداد را به گردن آنان انداخت. اما مخالفان، ساواک را به تدارک این «آتش‌سوزی رایشتاگ»، قفل کردن درهای سینما و کارشکنی در آتش‌نشانی محل متهم کردند. فردای آنروز ۱۰٬۰۰۰ تن از بستگان قربانیان که در مراسم تشییع گرد هم آمده بودند، ساواک را مسئول این حادثه دانسته و شعارهای تندی علیه حکومت سر دادند. (بعدها در دادگاهی که پس از انقلاب برگزار شد، گروهی شامل افراد متعصب مذهبی مسئول این حادثه شناخته شدند و به همراه چند افسر پلیس به جرم کوتاهی در جلوگیری از وقوع حادثه، محاکمه شدند. طبق گفته برخی، این گروه با روحانیون عالی رتبه ارتباطاتی داشته‌اند)&lt;ref name=autogenerated6/&gt;&lt;ref&gt;آبراهامیان، ایران بین دو انقلاب، ص۶۳۳&lt;/ref&gt;&lt;ref&gt;Abrahamian, Modern Iran, p۲۱۱&lt;/ref&gt;&lt;ref&gt;''شیدا نبوی''، «آبادان، ۲۸ مرداد ۱۳۵۷، سینما رکس»، چشم‌انداز، شماره ۲۰، بهار ۱۳۷۸&lt;/ref&gt;

=== جمعه سیاه ===
شاه کوشید تا با دادن امتیازات بیشتر به مخالفان چون عفو ۲۶۱ زندانی دیگر، بیرون بردن نیروهای نظامی از دانشگاه‌ها و وعده انتخابات آزاد، از شدت بحران بکاهد. او برای جلب نظر روحانیون، [[جعفر شریف‌امامی]] را به نخست وزیری تعیین کرد. در دوران تصدی دولت شریف امامی که «دولت آشتی ملی» نام گرفته بود، آزادی مطبوعات بیشتر شد و احزاب و تشکلهای سیاسی قدیمی به صحنه بازگشتند. همچنین تقویم شاهنشاهی لغو گردید، بیشتر روحانیون عالی رتبه از زندان آزاد شدند و ۵۷ قمارخانه تعطیل گشت. شریف امامی پس از توافق با رهبران میانه رو مخالفان، مانند سنجابی، بازرگان و فروهر، اجازه راهپیمایی [[عید فطر]] را صادر کرد و از آنان قول گرفت که از شعار دادن علیه شخص شاه و دعوت به تظاهرات بیشتر، خودداری کنند. در مراسم عید فطر تقریباً در همه شهرها شمار بسیاری از قشرها مختلف مردم شرکت کردند.&lt;ref name=autogenerated6/&gt;&lt;ref&gt;آبراهامیان، ایران بین دو انقلاب، ص۶۳۳–۶۳۴&lt;/ref&gt; گرچه در روز عید فطر مشکلی پیش نیامد، طی سه روز پس از آن بحران شدت گرفت. خمینی در اعلامیه شب عید فطر خود، به عنوان وظیفه‌ای برای همه مسلمانان، خواستار عدم سازش با شاه و ایستادگی در مقابل او تا زمان اخراجش از کشور شده بود. علی‌رغم فراخوان مخالفان میانه‌رو در خودداری از تظاهرات، شمار جمعیت تظاهرکننده بیشتر و بیشتر شد چنان‌که در ۱۶ شهریور در تهران، بیش از نیم میلیون نفر به تظاهرات پرداختند و ضمن سر دادن شعار «حسین سرور ماست، خمینی رهبر ماست» و «استقلال، آزادی، جمهوری اسلامی» برای نخستین بار خواستار برقراری حکومت جمهوری اسلامی شدند و خواسته مخالفان میانه‌رو مبنی بر اجرای قانون مشروطه، تحت‌الشعاع قرار گرفت. شاه برای حفظ تسلط خود بر اوضاع، کوشید تا قاطعانه عمل کند از اینرو با ممنوعیت تظاهرات خیابانی برای نخستین بار پس از سال ۱۳۴۲، در تهران و یازده شهر دیگر حکومت نظامی اعلام کرد. صبح روز بعد، جمعه ۱۷ شهریور، درگیریهای شدیدی در جنوب تهران رخ داد، کارگران ضمن سنگربندی در خیابان، به سوی کامیونهای ارتش کوکتول مولوتف پرتاب می‌کردند و در میدان ژاله، حدود پنج هزار نفر - اغلب دانشجو - که بسیاری از آنان از اعلام حکومت نظامی در سحرگاه آن روز خبر نداشتند، به صورت نشسته به تظاهرات پرداختند.

حضور فقرای شهری، نسبت به دیگر طبقات در تظاهرات این روز بسیار چشمگیر بود و برای پراکنده کردن مردم در محله‌های پرجمعیت جنوب شهر از هلیکوپترهای جنگی استفاده شد. در میدان ژاله نیز کماندوها و تانکها به سوی جمعیت شلیک کردند. در شب همان روز، مقامات نظامی، شمار کشته شدگان را ۸۷ و شمار زخمی‌ها را ۲۰۵ نفر اعلام کردند. اما مخالفان شمار کشته‌ها را بیش از ۴۰۰۰ نفر دانستند. (پس از انقلاب، در تحقیقات به عمل آمده، اما رسماً منتشر نشده توسط [[بنیاد شهید]]، تعداد کشته‌شدگان شناسایی شده، ۸۸ نفر اعلام شد)&lt;ref name=autogenerated7/&gt;&lt;ref&gt;آبراهامیان، ایران بین دو انقلاب، ص۶۳۵–۶۳۶&lt;/ref&gt;&lt;ref&gt;Abrahamian, Modern Iran, p۱۶۰&lt;/ref&gt;&lt;ref&gt;[http://www.emadbaghi.com/archives/000105.php درباره یک نویسنده: روایت فرزند انقلاب از انقلاب - از روزنامه شرق ۱۶/۲/۱۳۸۳ ص ۳۰ ویژه نامه کتاب]&lt;/ref&gt;

[[پرونده:هفده شهریور.JPG|بندانگشتی|300px|صحنه‌ای از حوادث ۱۷ شهریور ۱۳۵۷ معروف به [[تظاهرات ۱۷ شهریور ۱۳۵۷|جمعه سیاه]].]]
حادثه ۱۷ شهریور که به [[تظاهرات ۱۷ شهریور ۱۳۵۷|جمعه سیاه]] معروف شد تأثیری بسیار نهاد و دریایی از خون بین شاه و مردم پدیدآورد. با تحریک احساسات عمومی و تشدید نفرت، تنها یک راه‌حل روشن یعنی یک انقلاب بنیادی باقی‌ماند. شاه به این موضوع پی برد که مخالفان میانه‌رو و غیرمذهبی، پیروان شخصی و سازمانهای سیاسی لازم را برای جلوگیری از شور و احساسات مردمی ندارند. دیگر آنکه، تظاهرات پی در پی، صحنه سیاست را از برنامه‌ریزی و میزهای مذاکره به خیابانها و محله‌های فقیرنشین پرجمعیت کشانده بود و با هر کشتار، فرصت دست‌یابی به سازش از راه گفتگو کاهش می‌یافت. برای ساکنان محلات فقیرنشین و حلبی‌آبادهای تهران که همگی دهقانان مهاجری بودند که به تازگی زمین خویش را از دست داده بودند، مذهب، احساس همبستگی گروهی و اجتماعی را فراهم می‌کرد. آنان مذهب را جانشین جامعه روستایی از دست رفته‌شان قلمداد می‌کردند و با اشتیاق در مساجد شهری، به سخنان روحانیون گوش می‌سپردند. با افزایش شدید محبوبیت خمینی در سالهای ۵۶ و ۵۷ و شدت گرفتن شور و تحرکات انقلابی، سخنان او در خصوص سازش‌ناپذیری با رژیم و حل مشکلات با بازگشت به اجرای کامل احکام اسلامی، با استقبال بسیاری از سوی توده‌های مسلمان و فقرای شهری روبرو شد و موجب از دست رفتن تأثیر سخنان دیگر روحانیون محبوب مثل شریعتمداری و طالقانی که خواستار اجرای کامل قانون مشروطه بودند، گشت.&lt;ref name=autogenerated10/&gt;&lt;ref name=autogenerated7/&gt;

=== اعتصاب‌های سراسری، محرم و تضعیف شاه ===
اما فردای پس از جمعه سیاه، موج گسترده اعتصابات کارگری آغاز شد. در واقع با پدیدار شدن اثرات دوره رکود اقتصادی، تعیین سقف برای افزایش دستمزدها و همچنین کاهش حقوق و دستمزد کارگران در نیمه‌های تابستان ۱۳۵۷، کارگران کارخانه‌ها، علاوه بر برپایی اعتصاب به تظاهراتها نیز پیوستند. مشارکت کارگران کارخانه‌ها و همچنین کارگران ساختمانی و فقرای شهری، راهپیماییهای چند ده هزار نفری را به چندصد هزار نفری و حتی میلیونی تبدیل کرد و پیروزی نهایی انقلاب را ممکن ساخت.&lt;ref&gt;آبراهامیان، ایران بین دو انقلاب، ص۶۳۰–۶۳۲ و ۶۳۸&lt;/ref&gt; تقاضاهای اعتصاب کنندگان در ابتدا عمدتاً اقتصادی بود اما به تدریج به صورت تقاضاهای سیاسی درآمد، چنان‌که در مهرماه، حدود ۴۵ درصد تقاضاهای اعتصاب کنندگان سیاسی شده بود که در آبان به ۸۰ درصد و در ماه بهمن به ۱۰۰ درصد رسید.&lt;ref&gt;آصف بیات، ایران پس از انقلاب (فصل ۴: «کار و دموکراسی در ایران پس از انقلاب») ص۶۷&lt;/ref&gt;

در ۱۸ و ۲۰ شهریور ماه، کارگران پالایشگاه‌های تهران و سایر شهرها اعتصاب کردند. شمار و گستره اعتصابات در مهرماه بیشتر شد و در ۱۴ و ۲۴ مهر (چهلمین روز جمعه سیاه) درگیریهای خونینی در شهرهای اصلی روی داد. در اواخر مهر، به دنبال اعتصابات پی‌درپی، تقریباً همه مراکز بازار، دانشگاه‌ها، دبیرستانها، تأسیسات نفتی، بانکها، وزارت‌خانه‌ها، روزنامه‌ها، بیمارستانهای دولتی و کارخانه‌های بزرگ کشور تعطیل شد و اعتصابگران، علاوه بر خواستهای صنفی، انحلال ساواک، لغو حکومت نظامی، آزادی زندانیان سیاسی و بازگشت خمینی را خواستار شدند.&lt;ref&gt;آبراهامیان، ایران بین دو انقلاب، ص۶۳۸–۶۳۹&lt;/ref&gt;

شاه در رؤیایی با بحران، تصمیماتی ضد و نقیض گرفت، از یک سو به برقراری حکومت نظامی در دیگر شهرها، دستگیری رهبران جبهه ملی و تحت فشار قرار دادن [[عراق]] برای اخراج خمینی پرداخت و از سوی دیگر به آزادی ۱۱۲۶ تن از زندانیان سیاسی، (از جمله منتظری و طالقانی و همچنین هشت توده‌ای که از سال ۱۳۳۴ همچنان در زندان بودند)، بازداشت ۱۳۲ تن از دولتمردان پیشین از جمله هویدا و نصیری، انحلال حزب رستاخیز و پذیرفتن بیشتر درخواستهای اقتصادی کارمندان و کارگران صنعتی دست زد و ضمن وعده انتخابات آزاد و جبران اشتباهات گذشته، از تلویزیون سراسری به مردم گفت که [[من صدای انقلاب شما را شنیدم|«پیام انقلاب» آنان را شنیده‌است]].&lt;ref&gt;آبراهامیان، ایران بین دو انقلاب، ص۶۳۹–۶۴۰&lt;/ref&gt; خمینی که در این زمان از عراق به پاریس تبعید شده بود، از آنجا پیام فرستاد که اگر شاه واقعاً صدای انقلاب مردم را شنیده‌است، باید بیدرنگ استعفا داده و در دادگاه اسلامی حاضر شود. او هرگونه سازش با «سلطنت منفور» را خیانت به اسلام دانست و از مردم خواست تا آنرا به «زباله‌دان تاریخ» نیفکنده‌اند، از پای ننشینند. هنگامی که روزنامه‌نگاران اروپایی از او پرسیدند که چه چیز جایگزین رژیم سلطنتی خواهد شد، خمینی برای نخستین بار به جای پاسخ همیشگی خود «حکومت اسلامی»، واژه «جمهوری اسلامی» را به کار برد. روشن بود که او می‌کوشید طبق توصیه اعضای نهضت آزادی، جبهه ملی و سازمانهای دانشجویی مخالف (مانند قطب‌زاده، بنی‌صدر و یزدی) که به محض ورود او به فرانسه به وی پیوسته بودند، به زبان آنان سخن گوید.

در اوایل آبان، سنجابی و بازرگان نیز برای دیدار با خمینی به فرانسه رفتند و ضمن اعلام پشتیبانی از او، با زبانی اندک متفاوت، خواستار جایگزینی یک «حکومت ملی و اسلامی، مبتنی بر اصول اسلام، دموکراسی و حاکمیت ملی» با نظام سلطنتی شدند. بدین‌سان با سفر سنجابی و بازرگان به پاریس، پیوند نیروهای سکولار و مذهبی احیا شد و امکان مطرح کردن هر گزینه دیگری بین «جمهوری اسلامی» و «سلطنت» از بین رفت.&lt;ref&gt;آبراهامیان، ایران بین دو انقلاب، ص۶۴۱–۶۴۲&lt;/ref&gt;&lt;ref&gt;Keddie, p۲۳۴&lt;/ref&gt; با استحکام پیوند و ائتلاف رهبران مخالفان، راهپیمایی‌ها و اعتصابات شدت یافته و در ماه محرم به خشونت کشیده شد. در تهران در سه روز نخست ماه محرم در آذرماه، صدها هزار نفر به فراخوان رهبران مخالف به پشت‌بامها رفته و فریاد «الله‌اکبر» سر دادند و هزاران کفن‌پوش نیز با زیرپاگذاشتن مقررات منع رفت‌وآمد در شب، به خیابانها ریختند. در قزوین نیز عده‌ای با منع مقررات، زیر تانکها مانده و کشته شدند. رژیم از بیم وخیم‌تر شدن اوضاع، امتیازهای دیگری داد و با آزاد ساختن ۴۷۰ زندانی سیاسی دیگر، اجازه برگزاری مراسم سوگواری را به شرط حفظ نظم و عدم حمله مستقیم به شاه، صادر کرد. در راهپیمایی روز تاسوعا به رهبری طالقانی و سنجابی، بیش از نیم میلیون نفر حضور یافتند و در روز عاشورا تعداد جمعیت به حدود دو میلیون نفر رسید. روزنامه‌ها و نشریات معروف غربی این راهپیمایی‌ها را نشانی از خواست و توانایی توده عظیم مردم برای بیرون راندن شاه و برقراری حکومت جدید دانستند.&lt;ref&gt;آبراهامیان، ایران بین دو انقلاب، ص۶۴۲–۶۴۴&lt;/ref&gt;

[[پرونده:Imam in Paris.jpg|بندانگشتی|چپ|300px|خمینی در فرانسه و در جمع خبرنگاران.]]
موقعیت شاه در دو هفته پس از عاشورا وخمیتر شد. بیشتر سربازان و افسران در شهرهای مختلف، از هدف قراردادن مردم اجتناب ورزیده و به مخالفان می‌پیوستند. اعتصابات گسترده و درگیریهای روزمره مخالفان با ارتش، موجب فلج شدن اقتصاد کشور و توقف صدور نفت شد. سازمانهای چریکی با آزادشدن اعضایشان از زندان و بازگشت برخی مخالفان تبعیدشده به کشور، جانی تازه گرفته و با جذب نیرو از مردم (به ویژه جوانان) به نیروهای قابل توجهی تبدیل شدند. این سازمانها به چند عملیات مسلحانه مانند بمبگذاری و ترور افسران ارتش و پلیس دست زدند. همزمان گروه‌های حامی خمینی نیز در کشور بسیار افزایش یافتند و مثل دیگر گروه‌ها، برای گسترش تفکر انقلابی، به انتشار روزنامه، پوستر و نشریاتی با تیراژ بالا پرداختند.&lt;ref&gt;آبراهامیان، ایران بین دو انقلاب، ص۶۴۴–۶۴۵&lt;/ref&gt;&lt;ref&gt;Keddie, p۲۳۳&lt;/ref&gt; بی‌اعتماد شدن واشینگتن نسبت به شاه نیز عامل دیگر تضعیف بیشتر رژیم بود. چنان‌که کارتر از شاه خواست تا قدرت خود را تعدیل کرده و از حضور نظامیان در خیابانها بکاهد. همچنین دولت فرانسه، امکان بقای شاه را منتفی دانست. در همین زمان، خمینی سرگرم مبارزه‌ای تبلیغاتی علیه نیروهای چپ و مارکسیست‌ها بود و اعلام داشت که ایران، پس از سرنگونی شاه، همچنان نفت مورد نیاز غرب را تأمین نموده و با شرق هم‌پیمان نخواهد شد. پس از این اتفاقات، شاه پیشنهاد جدیدی به سنجابی و دیگر رهبران جبهه ملی داد و از آنان خواست ریاست یک دولت آشتی ملی را بپذیرند. این پیشنهاد به علت عدم توافق شاه در کناره‌گیری از سمت فرماندهی کل نیروهای مسلح و ترک کشور، رد شد. با اینحال [[شاپور بختیار]] یکی از رهبران جوانتر و کم تجربه‌تر جبهه ملی که خطر روحانیون را بیشتر از ارتش می‌دانست، پیشنهاد داد که اگر شاه کشور را ترک کند، ۱۴ نظامی سرسخت را تبعید نماید و قول دهد تنها سلطنت کند و نه حکومت، ریاست یک دولت غیرنظامی را به عهده خواهد گرفت. شاه نیز بیدرنگ این پیشنهاد را پذیرفت و در ۹ دی ماه، بختیار را به نخست وزیری تعیین کرد.&lt;ref&gt;آبراهامیان، ایران بین دو انقلاب، ص۶۴۶–۶۴۷&lt;/ref&gt;

== سرنگونی رژیم شاه و پیروزی انقلاب ==
[[پرونده:Bakhtiar and mosaddegh cartoon.jpg|350px|بندانگشتی|کاریکاتور [[شاهپور بختیار]] و [[محمد مصدق]] در ۲ بهمن ۱۳۵۷ در [[روزنامه اطلاعات]] در جریان انقلاب]]
[[پرونده:Newspaper title Iranian revolution.jpg|250px|بندانگشتی|چپ|صفحه اول روزنامه اطلاعات در ۱۱ بهمن ۱۳۵۷ یک روز پیش از ورود آیت‌الله خمینی به ایران]]
[[پرونده:1979 Iranian Revolution.jpg|200px|بندانگشتی|چپ|یک تظاهرات گسترده در [[میدان آزادی (تهران)|میدان آزادی]] [[تهران]] در سال ۱۳۵۷]]
[[پرونده:Khomeini motahari tabatabaei ghotbzadeh Lahouti banisadr.jpg|بندانگشتی|چپ|200px|از راست به چپ در ردیف پشت: ابوالحسن بنی‌صدر، [[صادق طباطبایی]]، [[حسن لاهوتی]] (پشت سر وی [[صادق قطب زاده]]) [[مرتضی مطهری]]. در جلو: [[روح‌الله خمینی]]، [[احمد خمینی]] در [[بازگشت سید روح‌الله خمینی به ایران|بازگشت خمینی به ایران در سال ۵۷]]]]
[[شاپور بختیار|بختیار]] پس از نشستن بر کرسی نخست‌وزیری، برای خشنود نمودن مخالفان اقداماتی انجام داد. او علاوه بر وعده لغو حکومت نظامی، خروج شاه، انحلال ساواک و اجازه به خمینی برای بازگشت به کشور، داراییهای [[بنیاد پهلوی]] را ضبط، شماری از وزرای پیشین را دستگیر و زندانیان سیاسی بیشتری را آزاد کرد. در همین حال به مخالفان هشدار داد که در صورت ایجاد مانع برای برقراری حکومت مشروطه، با توسل به ارتش، دیکتاتوری نظامی و خشنی به وجود خواهد آورد. هر چند شریعتمداری و دیگر روحانیون میانه‌رو از بختیار حمایت کردند، سنجابی و فروهر دو همقطار وی، با اخراج بختیار از جبهه ملی، خواستار برکناری شاه شدند و خمینی نیز با دعوت دوباره مردم به اعتصاب و راهپیمایی، پیروی از دولت بختیار را پیروی از ارباب او «شیطان» خواند.&lt;ref&gt;آبراهامیان، ایران بین دو انقلاب، ص۶۴۷–۶۴۸&lt;/ref&gt;
[[پرونده:Shahraft.gif|بندانگشتی|250px|تیتر [[روزنامه اطلاعات]] هنگام خروج شاه از کشور.]]
[[پرونده:Emam amad.jpg|بندانگشتی|250px|تیتر [[روزنامه اطلاعات]]][[بازگشت سید روح‌الله خمینی به ایران|هنگام ورود خمینی به کشور]].]]

در اوایل دی ماه، اعتصابات فلج کننده دوباره از سر گرفته شد و در ۱۵ و ۱۸ دی، صدهاهزار نفر در شهرهای بزرگ به راهپیمایی پرداختند. در ۲۳ دی، حدود دو میلیون نفر در سی شهر دست به راهپیمایی زده و خواستار بازگشت خمینی، برکناری شاه و استعفای بختیار شدند. در ۲۶ دی ماه، هنگام خروج شاه از کشور به مقصد قاهره (که به گفته دولت، برای «استراحت» صورت گرفت)، صدها هزار نفر به خیابانها ریختند تا این رویداد را جشن بگیرند. در ۲۹ دی، پس از فراخوان خمینی به برگزاری «همه‌پرسی خیابانی» برای تعیین تکلیف سلطنت و دولت بختیار، تنها در تهران بیش از یک میلیون نفر به خیابانها آمدند. روز سوم بهمن فرودگاه‌ها برای جلوگیری از ورود خمینی بسته شدند و در ۷ و ۸ بهمن ماه، در جریان اعتراض به بسته شدن فرودگاه چندین نفر کشته شدند. ۹ بهمن بختیار اعلام کرد که فرودگاه باز است و سرانجام در ۱۲ بهمن، بیش از سه میلیون نفر برای استقبال از [[بازگشت سید روح‌الله خمینی به ایران|بازگشت خمینی]] به خیابانها ریختند. هنگامی که خمینی برای در دست گرفتن سکان انقلاب به کشور بازگشت، رژیم پهلوی سرنگون شده بود و سه ستون سابق نگاهدارنده آن، ارتش مدرن، نظام حمایتی و مالی دربار، دیوانسالاری حجیم و غول پیکر و همچنین حزب رستاخیز، بر اثر شانزده ماه درگیریهای خیابانی، شش‌ماه راهپیمایی مردمی و پنج ماه اعتصاب فلج کننده، کاملاً ویران گشته بود.&lt;ref&gt;آبراهامیان، ایران بین دو انقلاب، ص۶۴۸–۶۴۹&lt;/ref&gt; به محض فروپاشی دولت، قدرت به دست سازمان‌هایی موسوم به «[[کمیته‌های انقلاب اسلامی|کُمیته]]» افتاد. بیشتر این کمیته‌ها را به ویژه در استانهای مرکزی شیعه‌نشین و فارسی زبان، روحانیون محلی هوادار خمینی اداره می‌کردند. کمیته‌های شهرها، با پخش مواد غذایی، تعیین قیمتها، اجرای قوانین راهنمایی رانندگی و احیای دادگاه‌های شرع، می‌کوشیدند تا نظم و قانون را اجرا کنند. روحانیون دیگری نیز، نزدیک به یکهزار تن از جوانان، اغلب از محلات پایین شهر را گرد آورده و یک نیروی شبه‌نظامی تشکیل دادند که بعدها به «[[سپاه پاسداران|پاسداران انقلاب]]» معروف شد. خمینی ضمن دعوت به ادامه تظاهرات‌ها تا کناره‌گیری بختیار، بازرگان را مأمور تشکیل دولت موقت نمود و یک [[شورای انقلاب]] مخفی را، برای مذاکره مستقیم با رؤسای ارتش تعیین کرد.&lt;ref&gt;آبراهامیان، ایران بین دو انقلاب، ص۶۴۹–۶۵۱&lt;/ref&gt;

همزمان با گفتگوی پنهانی این شورا با رؤسای ستاد ارتش، حادثه‌ای سرنوشت ساز رخ داد و سازمانهای چریکی چون «[[چریکهای فدایی خلق]]» و «[[مجاهدین خلق]]»، دو سازمان منشعب شده از آنها (فداییان متمایل به حزب توده و [[سازمان پیکار در راه آزادی طبقه کارگر|مجاهدین مارکسیست]]) و همچنین [[حزب توده]]، آخرین ضربه را بر پیکر رژیم وارد آوردند. در عصر جمعه بیستم بهمن، [[گارد جاویدان (پهلوی)|گارد جاویدان شاهنشاهی]] کوشید تا شورش تکنیسین‌ها و [[همافر]]ان نیروی هوایی، در پایگاه نظامی نزدیک به میدان ژاله را سرکوب کند که سازمانهای چریکی با خبردار شدن از این نبرد مسلحانه، به کمک همافران محاصره‌شده شتافته و پس از شش ساعت درگیری، گارد شاهنشاهی را پس راندند. آنان با توزیع سلاح در بین مردم - از پیر تا جوان - مناطق اطراف میدان ژاله را چنان‌که [[لوموند]] نوشت، به «[[کمون پاریس]]» دیگری تبدیل کردند. صبح روز بعد چریکها و شورشیان، به نه مرکز پلیس و بزرگترین کارخانه اسلحه سازی شهر حمله کردند. سرانجام روز یکشنبه ۲۲ بهمن ماه، که درگیریها به اوج خود رسید، سازمانهای چریکی، حزب توده و ارتشیان فراری به یاری هزاران داوطلب مسلح، اکثر انبارهای مهمات، پادگانها و همچنین زندان اوین و دانشکده افسری را به تصرف درآوردند. ساعت ۲ بعداز ظهر همان روز، رئیس ستاد کل ارتش، اعلام کرد که در مبارزه میان بختیار و شورای انقلاب، ارتش بیطرف خواهد ماند. ساعت ۶ بعد از ظهر رادیو اعلام کرد: «اینجا تهران است، صدای راستین ملت ایران، صدای انقلاب». بدینسان پس از دو روز درگیری شدید، انقلاب تکمیل و سلطنت ۲۵۰۰ ساله نابود شد. حکومت جدید تعداد جانباختگان انقلاب را ۶۰٬۰۰۰ نفر اعلام کرد، اما در تحقیقات رسماً منتشر نشده بنیاد شهید که سالها بعد توسط یکی از اعضای آن ([[عمادالدین باقی]]) به اطلاع همگان رسید، مشخص شد که در فاصله آبان ۱۳۵۶ تا پیروزی انقلاب در بهمن ۱۳۵۷، ۲۷۸۱ تن جان خود را از دست داده‌اند. بیشتر قربانیان از مردم محلات کارگرنشین جنوب شهر تهران بودند.&lt;ref&gt;آبراهامیان، ایران بین دو انقلاب، ص۶۵۱–۶۵۲&lt;/ref&gt;&lt;ref&gt;Abrahamian, Modern Iran, p۱۶۱&lt;/ref&gt;&lt;ref&gt;Keddie, p۲۳۸&lt;/ref&gt;

== پس از انقلاب؛ آزادی زودگذر ==
[[پرونده:Banisadr-bazargan-khomeini.jpg|بندانگشتی|چپ|260px|&lt;small&gt;(''از سمت راست'')&lt;/small&gt; [[روح‌الله خمینی]]، [[مهدی بازرگان|بازرگان]] و [[بنی‌صدر]] پس از [[بازگشت سید روح‌الله خمینی به ایران]] به کشور و در آستانه انقلاب.]]

در [[۱۰ فروردین]] مردم ایران در یک [[همه‌پرسی]] به دعوت خمینی شرکت کردند و با اکثریت (بیش از ۹۸ درصد) به [[جمهوری اسلامی]] (به عنوان تنها گزینه موجود برای نظام حکومتی آینده) رای دادند. در ۱۸ فروردین [[امیر عباس هویدا]]، نخست وزیر سابق ایران با حکم [[صادق خلخالی]] قاضی دادگاه انقلاب به اعدام محکوم شد. همچنین بیش از ۲۰۰ تن از مقامات بلندپایه رژیم سابق در خلال دو ماه بعد از انقلاب طی حکمهای [[دادگاه انقلاب|دادگاه‌های انقلاب]] اعدام گشتند.&lt;ref&gt;Moin, Khomeini, 2000, p. 208&lt;/ref&gt;&lt;ref&gt;Mackay, Iranians, 1996, p. 373&lt;/ref&gt; در تاریخ [[۱۳ آبان]] ماه دانشجویان پیرو خط امام به سفارت [[آمریکا]] در تهران حمله کردند و افراد حاضر در سفارت را به گروگان گرفتند و این واقعه استعفای دولت موقت و لیبرال مهدی بازرگان را در پی داشت. (''مقاله مرتبط در این زمینه: [[اشغال سفارت آمریکا]]'')

پیش از برگزاری اولین انتخابات ریاست جمهوری در ایران خمینی [[سازمان مجاهدین خلق|مجاهدین خلق]] را به سبب عدم اعتقاد به [[قانون اساسی]] از شرکت در انتخابات ریاست جمهوری ایران منع کرد&lt;ref&gt;[http://www.iran-newspaper.com/1381/810320/html/file.htm انتخابات ریاست جمهوری (اول و هفتم)] در وب‌گاه [[روزنامه ایران]] (شماره ۲۱۴۷، دوشنبه ۲۰ خرداد ۱۳۸۱)&lt;/ref&gt; که موجب انتقاد شدید این سازمان از نیروهای مکتبی حاکم در جمهوری اسلامی گردید.
در پنجم بهمن ماه [[ابوالحسن بنی‌صدر]] با حمایت خمینی و با پیروزی در انتخابات به عنوان اولین [[رئیس‌جمهور ایران|رئیس جمهور]] ایران انتخاب شد. در اواخر فروردین ماه سال ۱۳۵۹ شورای انقلاب با حکم خمینی و با هدف تصفیه دانشگاه‌ها از اساتید و دانشجویان دگراندیش، به اپوزیسیون یا گروه‌های سیاسی منتقد و مخالف نیروهای مذهبی حاکم در جمهوری اسلامی که عمدتاً خاستگاه دانشجویی داشته و دانشگاه را فضای امن سیاسی و کانون فعالیتهای خود به شمار می‌آوردند، برای تخلیه دفاتر خود در دانشگاه‌ها مهلتی سه روزه داد. در طی این روزها درگیری و خشونت در دانشگاه‌های ایران به ویژه در دانشگاه تهران به اوج خود رسیده و چند تن کشته و صدها نفر مجروح شده و این سرآغاز رویدادی شد که ازآن به عنوان «[[انقلاب فرهنگی ایران|انقلاب فرهنگی]]» یاد می‌شود.&lt;ref&gt;[http://www.radiofarda.com/content/o2_revolution/389137.html انقلاب فرهنگی: رویارویی سیاسی یا اسلامی کردن دانشگاه]، وبگاه ''رادیو فردا''، ۰۱/۰۲/۱۳۸۶&lt;/ref&gt;&lt;ref name=autogenerated9&gt;[http://www.bbc.co.uk/persian/iran/story/2006/06/060613_mv-hrh-cultural-revolution.shtml تولد از بطن خشونت: به بهانه سالروز تشکیل ستاد انقلاب فرهنگی] وبگاه ''بی‌بی‌سی فارسی''، ۱۳ ژوئن ۲۰۰۶&lt;/ref&gt; روز دوم اردیبهشت حکم شورای انقلاب در دانشگاه تهران توسط بنی‌صدر ابلاغ شد که تعطیلی دانشگاه‌ها به مدت بیشتر از دو سال و اخراج صدها تن از اساتید و دانشجویان دگراندیش را در پی داشت.&lt;ref name=autogenerated9/&gt;&lt;ref&gt;Keddie, p250&lt;/ref&gt;&lt;ref&gt;Hiro, p160&lt;/ref&gt;

به دنبال کشمکشها و اختلاف نظرهای بنی‌صدر با حزب جمهوری اسلامی و تلاش ناموفقش در جهت سلب اختیارات آنان و در نتیجه از دست دادن حمایت خمینی، از آنجاکه او به تنهایی توان مقابله با مخالفانش را نداشت و پیشتر هیچگاه به ایجاد یک حزب و یا ائتلاف اقدام نکرده بود، با مجاهدین خلق که در آنزمان تشکیلاتی سازمان یافته داشت و منتقد حکومت وقت بود، متحد شد&lt;ref&gt;[http://www.iran-newspaper.com/1381/810320/html/file.htm انتخابات ریاست جمهوری (اول و هفتم)] در وبگاه ''[[روزنامه ایران]]''، شماره ۲۱۴۷ - سال هشتم - دوشنبه ۲۰ خرداد ۱۳۸۱&lt;/ref&gt; و در اواخر ماه خرداد او که برای حفظ جان خویش در خفا به سر می‌برد مردم را به قیام فراخواند.&lt;ref&gt;Keddie, p253&lt;/ref&gt; در سی‌ام خرداد ۱۳۶۰ تظاهرات خشونت‌آمیزی در شهرهای مختلف کشور توسط هوادران مجاهدین خلق و بنی‌صدر به راه افتاد به‌طوریکه در تهران تعداد معترضان به حدود نیم میلیون نفر رسید و در پی عکس‌العمل خمینی و دیگر روحانیون و درگیری معترضان با نیروهای حزب‌اللهی و سپاه پاسداران تنها در اطراف دانشگاه تهران حدود ۵۰ نفر کشته، ۲۰۰ نفر مجروح و ۱۰۰۰ نفر دستگیر شدند.&lt;ref&gt;Abrahamian, Iranian Mojahedin, p01, 218-219&lt;/ref&gt; روز بعد، بنی صدر برکنار و دستور بازداشت او توسط [[روح‌الله خمینی]] به اتهام خیانت و توطئه علیه نظام صادر شد و به این ترتیب رقابتهای سیاسی وارد عرصه خشونت‌آمیزی گشت.&lt;ref name="دانشنامه بریتانیکاً"&gt;{{یادکرد وب| نشانی = http://www.britannica.com/eb/article-9387851/Abolhasan-Bani-Sadr | عنوان = ابوالحسن بنی‌صدر | تاریخ بازدید = ۱۷ آوریل ۲۰۰۸ | سال = ۲۰۰۸ | ناشر = [[دانشنامه بریتانیکا]] | زبان = انگلیسی}}&lt;/ref&gt;

=== برخورد با مطبوعات ===
در آگوست سال ۱۹۷۹، (مرداد ۱۳۵۸)روزنامه آیندگان تعطیل شد و در ۲۰ اگوست همان سال نیز چهل و یک نشریه ممنوع‌الانتشار شدند.&lt;ref&gt;[http://countrystudies.us/iran/23.htm THE REVOLUTION] وبگاه Country Studies;the Federal Research Division of the Library of Congress as part of the Country Studies/Area&lt;/ref&gt;

=== قوانین اسلامی ===
پس از انقلاب، [[مشروبات الکلی]] ممنوع شد، همچنین جداسازی زنان از مردان در مدارس، استخرها، مناطق ساحلی به مرحله اجرا درآمد. همچنین محدودیت‌هایی برای پخش موسیقی در رادیو و تلویزیون مقرر شد.&lt;ref&gt;[http://www.time.com/time/subscriber/personoftheyear/archive/stories/1979.html Ayatullah Khomeini] وبگاه تایم&lt;/ref&gt;

{{اصلی|۸ مارس ۱۳۵۷}}
پس از فرمان خمینی مبنی بر پوشش کامل برای زنان، تظاهراتی از سوی هزاران زن بدون حجاب علیه این دستور، در پایتخت برگزارشد.&lt;ref&gt;[http://query.nytimes.com/gst/fullpage.html?res=9A0CE4DC103DF93BA35751C0A96E958260&amp;sec=&amp;spon=&amp;pagewanted=all Correspondence/Iran; Explain It Again, Please: Who Says I Can't Wear a Hat?] وبگاه نیویورک تایمز&lt;/ref&gt;

== تأثیر انقلاب ۱۳۵۷ بر طبقات اجتماعی ایران ==
در جریان انقلاب ۱۳۵۷ و دههٔ اول پس از آن، به دلیل مخالفت آن با نظم سرمایه‌دارانهٔ پیش از انقلاب، اقتصاد ایران دچار [[درون‌تابی ساختاری]] شد. وجوه مشخصهٔ این دوره اختلال گسترده در فرایند تولید و انباشت سرمایه و برهم‌خوردن مناسبات تولید سرمایه‌دارانه بود که این، به نوبهٔ خود موجب «پرولتاریا زدایی» اقتصاد شهری، دهقانی شدن کشاورزی و افزایش شدید فعالیت‌های خدماتی کوچک شد.&lt;ref name=behdad_a&gt;{{یادکرد
|نویسنده=سهراب بهداد و فرهاد نعمانی
|مقاله=سی سال جابجائی طبقات اجتماعی در ایران
|نشریه=گفتگو
|تاریخ=فروردین ۱۳۸۹
|شماره=۵۵
|صفحه=صص ۱۷–۵۳
}}&lt;/ref&gt;
میانگین نرخ رشد سالانه که طی سال‌های ۱۳۴۵ تا ۱۳۵۵ برابر با ۱۳٫۲٪ بود در دورهٔ ده سالهٔ بعدی (۱۳۵۵ تا ۱۳۶۵) به ۰٫۷٪ کاهش یافت. در طی همین دوره نسبت [[خرده بورژوازی]] به کل نیروی کار شاغل ایران، از ۳۱٫۹٪ به ۳۹٫۹٪ بسط یافت و نسبت [[طبقه کارگر]] به کل نیروی کار شاغل کشور، از ۴۰٫۲٪ به ۲۴٫۶٪ کاهش پیدا کرد. طبقه کارگر ایران در این دوره به صورت مطلق نیز کوچک شده و جمعیت آن از ۳٬۵۳۵٬۰۰۰ نفر به ۲٬۷۰۲٬۰۰۰ نفر کاهش یافت.&lt;ref name=behdad_a/&gt;

تعداد [[سرمایه‌دار]]ان از ۱۸۲ هزار نفر (۲٫۱٪ نیروی کار شاغل) در سال ۱۳۵۵، به ۳۴۱ هزار نفر (۳٫۱٪ نیروی کار شاغل) در سال ۱۳۶۵ افزایش یافت. این بسط دو ویژگی عمده داشت: نخست این‌که تنها شامل سرمایه‌داران سنتی می‌شد و تعداد سرمایه‌داران مدرن حتی کاهش یافته بود. دوم این‌که این روند با کاهشی قابل توجه در میانگین اندازهٔ بنگاه‌های تولیدی همراه بود. به طوری که میانگین تعداد کارگران به ازای هر سرمایه‌دار از ۱۶٫۳ در سال ۱۳۵۵، به ۵٫۳ در سال ۱۳۶۵ کاهش پیدا کرد.&lt;ref name=behdad_a/&gt;
{{-}}

== انقلاب ۵۷ و ادبیات فارسی ==
انقلاب هم مانند مسائل دیگر اجتماعی ملازم نوشته‌هایی بود که گاه از ادبیات ماندگار فارسی شدند. دو نمونهٔ معروف که به زبان‌های دیگر ترجمه شده‌اند نمایشنامهٔ ''[[خاطرات هنرپیشه نقش دوم]]'' کارِ [[بهرام بیضایی]] و رمان ''[[زوال کلنل]]'' از [[محمود دولت‌آبادی]] است که به وجوهی از انقلاب ۱۳۵۷ می‌پردازند.&lt;ref&gt;http://www.worldcat.org/search?q=isbn:9781568592763&lt;/ref&gt;&lt;ref&gt;https://openlibrary.org/works/OL15120341W/Memoirs_of_the_actor_in_a_supporting_role&lt;/ref&gt;&lt;ref&gt;https://openlibrary.org/works/OL15571151W/Memoirs_of_the_actor_in_a_supporting_role&lt;/ref&gt;&lt;ref&gt;http://www.worldcat.org/title/colonel/oclc/753625268&lt;/ref&gt; از این هر دو نامدارتر شعر «به نام شما» از [[هوشنگ ابتهاج]] است که با آواز [[محمدرضا شجریان]] در قطعه بشارت از آلبوم [[سپیده (چاووش ۶)]] ماندگار شد.
{{شنیدن
| نام پرونده = IRAN ey saraye omid shajarian.ogg
| عنوان      = ایران ای سرای امید (تصنیف سپیده)
| توصیف      = شعر از هوشنگ ابتهاج، آهنگ از محمدرضا لطفی
}}

== واژه‌های جدید ==
پس از این انقلاب واژگان بیگانه و بعضاً متروکه فراوانی از زبان عربی به فضای سیاسی اجتماعی کشور وارد شد که اکثر آنها را نیز خمینی مرسوم نمود. واژگانی چون طاغوت، مفسد فی‌الارض، مستضعف و مستکبر از جمله واژگانی بودند که امروزه به کرات توسط مقامات جمعوری اسلامی استفاده می‌شود. این واژگان بسرعت جای خود را در در حوزه‌های سیاسی گرفته تا مسائل حقوقی، اجتماعی، اقتصادی و ... باز کردند.&lt;ref&gt;{{یادکرد خبر | نشانی=http://www.dw.com/fa-ir/واژههایی-که-با-جمهوری-اسلامی-به-ایران-آمدند/g-18461656 | عنوان=واژه‌هایی که با جمهوری اسلامی به ایران آمدند}}&lt;/ref&gt;

== نگارخانه ==
&lt;gallery&gt;
پرونده:زخمی انقلابی.JPG|
پرونده:اعتراض مردم انقلابی.JPG|
پرونده:شهیدان انقلابی.JPG|
پرونده:هفده شهریور.JPG|
&lt;/gallery&gt;
&lt;gallery&gt;
پرونده:Iranian Revolution poster.jpg|پوستری دربارهٔ انقلاب ایران
پرونده:تمبری که به مناسبت نخستین سالگرد انقلاب منتشر شد..JPG|تمبری که به مناسبت نخستین سالگرد انقلاب منتشر شد.
پرونده:Obverse of Iranian 20 Rials coin - monument of 3rd anniversary of Islamic revolution.jpg|۲۲ گل لاله به پاسداشت ۲۲ بهمن ۱۳۵۷ روی [[سکه‌های ایران|سکه ۲۰ ریالی]] ضرب شده در سال ۱۳۶۰ به مناسبت سومین سالگرد انقلاب ۱۳۵۷ ایران{{سخ}}در مرکز [[سکه]] نوشته شده است: [[جمهوری اسلامی ایران]]
پرونده:Reverse of Iranian 20 Rials coin - monument of 3rd anniversary of Islamic revolution.jpg|۳ گل لاله به پاسداشت سومین سالگرد انقلاب ۱۳۵۷ ایران پشت [[سکه‌های ایران|سکه ۲۰ ریالی]] ضرب شده در سال ۱۳۶۰{{سخ}}در حاشیه [[سکه]] نوشته شده است: سومین سالگرد پیروزی خون بر شمشیر
&lt;/gallery&gt;

== پانویس ==
{{پانویس|گروه=پانویس|اندازه=ریز|۲}}

== جستارهای وابسته ==
* [[انقلاب مشروطه]]
* [[نامگذاری انقلاب ۱۳۵۷ ایران]]
* [[شعارهای مردم در انقلاب ۱۳۵۷]]
* [[دیوید بارنت]]

== منابع ==
* {{یادکرد
|کتاب= '''ایران بین دو انقلاب'''
|نویسنده = [[یرواند آبراهامیان]]
|ترجمه= احمد گل محمدی، [[محمدابراهیم فتاحی]]
|ناشر =نشر نی
|چاپ= سیزدهم
|سال=۱۳۸۷
|شابک=ISBN 964-312-363-4
}}
* {{یادکرد
|کتاب= '''ریشه‌های انقلاب ایران'''
|نویسنده = [[نیکی آر. کدی]]
|ترجمه= عبدالرحیم گواهی
|ناشر =نشر علم
|چاپ= اول
|سال=۱۳۸۶
|شابک=ISBN 978-964-405-808-0
}}
* {{یادکرد
|کتاب= '''نتایج انقلاب ایران'''
|نویسنده = [[نیکی آر. کدی]]
|ترجمه= مهدی حقیقت خواه
|ناشر =انتشارات ققنوس
|چاپ= سوم
|سال=۱۳۸۸
|شابک=ISBN 978-964-311-512-8
}}
* {{یادکرد
|کتاب= '''تاریخ ایران مدرن'''
|نویسنده = [[یرواند آبراهامیان]]
|ترجمه= محمدابراهیم فتاحی
|ناشر = نشر نی
|چاپ= دوم
|سال=۱۳۸۹
|شابک=ISBN 978-964-185-126-4
}}
* {{یادکرد
|کتاب= '''شورشیان آرمانخواه'''
|نویسنده = [[مازیار بهروز]]
|ترجمه= مهدی پرتوی
|ناشر =انتشارات ققنوس
|چاپ= اول
|سال=۱۳۸۰
|شابک=ISBN 964-311-263-2
}}
* {{یادکرد
|کتاب= '''شکل‌گیری انقلاب اسلامی، از سلطنت پهلوی تا جمهوری اسلامی'''
|نویسنده = [[محسن میلانی]]
|ترجمه= مجتبی عطارزاده
|ناشر = انتشارات گام نو
|چاپ= پنجم
|سال=۱۳۸۷
|شابک=ISBN 964-7387-18-0
}}
* {{یادکرد
|کتاب= '''مصدق و کودتا'''
|نویسنده = [[مارک گازیوروسکی]]، [[مالکوم برن]]، [[همایون کاتوزیان]]، [[مازیار بهروز]]، [[فخرالدین عظیمی]]، [[ماری آن هایس]]، [[ویلیام راجر لوئیس]]
|ترجمه= [[علی مرشدی‌زاد]]
|ناشر = انتشارات قصیده‌سرا
|چاپ= اول
|کوشش=به اهتمام/[[مارک گازیوروسکی]] و [[مالکوم برن]]
|سال=۱۳۸۴
|شابک=ISBN 964-8618-28-3
}}
* {{یادکرد
|کتاب= '''ایران پس از انقلاب'''
|نویسنده = [[هوشنگ امیراحمدی]]، [[منوچهر پروین]]، [[آصف بیات]]، [[حمید دباشی]]، [[والنتین مقدم]]، [[آنابل سربرنی]]، [[علی محمدی (مورخ)|علی محمدی]]، [[سهراب بهداد]]، [[اکبر آقاجانیان]]، [[مجید تقوی]]، [[مایکل جی. رنر]]، [[مهرداد ولی‌بیگی]]
|ترجمه= [[علی مرشدی‌زاد]]
|ناشر = انتشارات باز (مرکز بازشناسی اسلام و ایران)
|چاپ= دوم
|کوشش=ویراسته/[[هوشنگ امیراحمدی]] و [[منوچهر پروین]]
|سال=۱۳۸۵
|شابک=ISBN 964-5933-67-6
}}
* {{یادکرد
|کتاب= '''نخست وزیران ایران از مشیرالدوله تا بختیار'''
|نویسنده = باقر عاقلی
|ناشر =انتشارات جاویدان
|چاپ=
|سال=۱۳۷۰
|شابک=
}}
{{چپ‌چین}}
* {{یادکرد|فصل=|کتاب='''A History of Modern Iran'''|نویسنده = Abrahamian, Ervand|ترجمه=|ناشر =Cambridge University Press|چاپ =|شهر=|کوشش=|ویرایش=|سال=۲۰۰۸|شابک=ISBN 0-521-52891-7, 9780521528917}}
* {{یادکرد|فصل=|کتاب='''Modern Iran: Roots and Results of Revolution''' |نویسنده = Keddie, Nikki R. , Yann Richard|ترجمه=|ناشر =Yale University Press|چاپ=|شهر=|کوشش=|ویرایش=illustrated, annotated|صفحه=|سال=۲۰۰۶|شابک=ISBN 0-300-12105-9, 9780300121056}}
* {{یادکرد|فصل=|کتاب='''Iran Between Two Revolutions'''|نویسنده = Abrahamian, Ervand|ترجمه=|ناشر =Princeton University Press|چاپ =|شهر=|کوشش=|ویرایش=|سال=۱۹۸۲|شابک=ISBN 0-691-10134-5, 9780691101347}}
* {{یادکرد|فصل=|کتاب='''Islam: the straight path'''|نویسنده =Esposito, John L.|ترجمه=|ناشر =Oxford University Press|چاپ =|شهر=|کوشش=|ویرایش=|سال=۱۹۹۲|شابک=ISBN 0-19-507472-6, 9780195074727}}
* {{یادکرد|فصل=|کتاب='''Islam and Revolution in the Middle East'''|نویسنده =Munson, Henry |ترجمه=|ناشر =Yale University Press|چاپ =|شهر=|کوشش=|ویرایش=|سال=۱۹۸۹|شابک=ISBN 0-300-04604-9, 9780300046045}}
* {{یادکرد|فصل=|کتاب='''Radical Islam: the Iranian Mojahedin'''|نویسنده =Abrahamian, Ervand|ترجمه=|ناشر =I.B.Tauris|چاپ =|شهر=|کوشش=|ویرایش=|سال=۱۹۸۹|شابک=ISBN 1-85043-077-2, 9781850430773}}
* {{یادکرد|فصل=|کتاب='''Iran under the ayatollahs'''|نویسنده =Hiro, Dilip|ترجمه=|ناشر =Routledge &amp; Kegan Paul|چاپ =|شهر=|کوشش=|ویرایش=|سال=۱۹۸۷|شابک=ISBN 0-7102-1123-6, 9780710211231}}
{{پایان چپ‌چین}}

== پیوند به بیرون ==
{{ویکی‌گفتاورد}}
{{ویکی‌انبار-رده|Iranian Revolution}}
* [http://www.bbc.co.uk/persian/tvandradio/2014/01/140117_story_of_the_revolution_promo_radio.shtml داستان انقلاب به روایت آرشیو رادیو بی‌بی‌سی]
* [http://www.bbc.co.uk/persian/news/cluster/2004/02/040205_anniversary25.shtml انقلاب ایران]
* [http://www.bbc.co.uk/persian/news/cluster/2004/02/040205_anniversary25.shtml انقلاب ایران ۲۵ سال بعد (صفحه ویژه بی‌بی‌سی فارسی به مناسبت بیست و پنجمین سال انقلاب اسلامی ایران) ]
* [http://www.bbc.co.uk/persian/iran/story/2004/03/040330_a_mb_iran_25_anniv.shtml بی‌بی‌سی فارسی-۱۲ فروردین گام اول برای جمهوری اسلامی]
* {{یوتیوب|_7t3mgf3Pco|شب بعد از انقلاب}}
* [http://fa.abna24.com/cultural/interview/archive/2016/02/08/698656/story.html ابنا: ریشه‌ها و دستاوردهای انقلاب ایران]

=== پرونده ===
* [http://www.kavehkazemi.com/english/gallery/detail.php?act=pics&amp;caid=47&amp;coid=ir عکس‌های کاوه کاظمی از انقلاب ۱۳۵۷]
* [http://www.iranrevolution.com/index_05.html iranrevolution.com عکس‌های اکبر ناظمی]
* [http://www.kargah.com/golestan/revolution/index.php?action=show&amp;picid=3435 عکس‌های کاوه گلستان]
* [http://www.irandefence.net/showthread.php?t=449 مجموعه منتخبی از عکس‌ها]
* [http://www.fardanews.com/fa/pages/?cid=102939 روایت تصویری منحصربه‌فرد از انقلاب اسلامی] ،''فردا''

{{موضوعات ایران}}
{{جنگ سرد}}
{{اسلام‌گرایی}}
{{سید روح‌الله خمینی}}
{{جنگ‌های خاورمیانه}}
{{داده‌های کتابخانه‌ای}}

[[رده:انقلاب ۱۳۵۷]]
[[رده:انقلاب‌های سده ۲۰ (میلادی)]]
[[رده:ایران در ۱۹۷۹ (میلادی)]]
[[رده:تاریخ اسلام]]
[[رده:تاریخ جمهوری اسلامی ایران]]
[[رده:تاریخ معاصر ایران]]
[[رده:تاریخچه حقوق مدنی و آزادی‌ها در ایران]]
[[رده:تظاهرات‌ها]]
[[رده:جنگ‌های داخلی ایران]]
[[رده:جنگ‌های محمدرضا پهلوی]]
[[رده:سیاست در ایران]]
[[رده:شورش‌ها در ایران]]
[[رده:محمدرضا پهلوی]]</text>
      <sha1>b3o833d6m1uwitv57algpb8ute94kvq</sha1>
    </revision>
  </page>
  