<page>
    <title>یاسا</title>
    <ns>0</ns>
    <id>4080</id>
    <revision>
      <id>18129075</id>
      <parentid>17444989</parentid>
      <timestamp>2016-09-20T13:43:54Z</timestamp>
      <contributor>
        <username>Babaksaeidpour</username>
        <id>477903</id>
      </contributor>
      <comment>اصلاح پیوند(ها) به صفحهٔ ابهام‌زدایی ([[جرم]])  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">'''یاسا''' کتاب [[قانون|قانونی]] است که براساس [[حقوق عرفی]] مغول و فرامین [[چنگیز]] خان تنظیم شده‌است. نگارش این [[قانون]] با همکاری [[اوگتای]] و [[جغتای (پسر چنگیزخان)|جغتای]] (فرزندان چنگیز) صورت گرفت.

این قانون با خط [[اویغوری]] و به زبان [[مغولی]] نوشته شده و دستورهایی درباره چگونگی روابط با کشورهای بیگانه، [[جنگ]]، تقسیمات [[ارتش]]، سیستم [[نامه]] رسانی، [[مالیات]]، وراثت و روابط خانوادگی را دربرمی گیرد.

== نام ==

واژه «یاسا» در زبان مغولی و اویغوری به معنی حکم و فرمان یا «حکم و فرمان شاه» است و در [[لغت نامه دهخدا]] رسم، قاعده و قانون نیز معنا شده، عبارت [[ترکی]] «تورهٔ چنگیزی» نیز گهگاه به کار می‌رود. توره ''(tura)'' در مغولی به آداب قومی و دستور اجدادی گفته می‌شود. و به قوانینی گفته می‌شود که زیر دستان جنگیز آن را با دقت اجرا می‌کردند .

== پیدایش یاسا ==

در دورانی که [[سلطان محمد خوارزمشاه]] بر [[ایران]] حکم می‌راند، شخصی به نام تموچین با مطیع ساختن قبائل پراکنده مغول و [[تاتار]] در دشت‌های وسیع [[مغولستان]] در شمال چین امپراتوری خویش را بنیان نهاد. در سال ۱۲۰۶ مجمع بزرگ [[قوریلتای]] لقب چنگیز خان را (که احتمالاً به معنای فرمانروای جهان بوده‌است) برای وی برگزید.

از آن هنگام چنگیز خان هم‌زمان با کشورگشائی‌های خود در [[چین]]، [[ترکستان]]، [[ایران]] و [[روسیه]]، احکام و قواعد متعددی را برای سر و سامان بخشیدن به زندگی اجتماعی مردم مغول وضع کرد.

از آن جا که به دلیل ناآشنایی قوم مغول با خط و نگارش حقوق عرفی آنان مکتوب نبود. چنگیز خان دستور داد برای نگارش فرامین و قوانین خود و گردآوری آداب و رسوم مورد قبول او خط اویغوری به [[کودک|کودکان]] مغول آموخته شود.

== اهمیت یاسا ==

یاسا در نزد مغولان بسیار مقدس و شایسته احترام بود. چنگیز خان در زمان حیات خویش جغتای را مأمور نظارت بر اجرای یاسا کرده بود و فرمان داده بود مقررات یاسا را روی سنگ‌های بزرگ جاده‌هایی که مسیر عبور سربازان بود، حک کنند. ماده اول یاسا که با حروف درشت روی صخرهٔ سنگی بزرگی در فلات [[پامیر]] حک شده، این است: «هرکس از یاسا سرپیچی کند، سرش را به باد خواهد داد.» و در پایین آن آمده‌است: «همچنان که آسمان بیش از یک خدا ندارد، زمین نیز بیش از یک خدا ندارد و آن خدا هم منم: چنگیزخان.»

یاسا با احکام سخت و خشن خود نظام مغول را حفظ کرد، همه مردم را مطیع کرد و تحت فرمان یک نفر درآورد و یکی از علل پیشرفت چنگیز خان گردید. [[قوبلای قاآن]] تا حدی به رعایت یاسا اهمیت می‌داد که یکی از فرزندانش را به دلیل خیانت کردن به یاسا چوب زد و حبس کرد. اقتدار یاسا در دوران [[تیمور|تیمور گورکانی]] و جانشینان او تا زمان سلطان [[بابر]] نیز حفظ شد.

== مفاد یاسا ==

یاسا مانند بسیاری از قوانین قرون گذشته از اصل تناسب میان [[بزه|جرم]] و [[مجازات]] پیروی نمی‌کرد. اصل شخصی بودن مجازات‌ها نیز اعمال نمی‌شد و در بعضی موارد فرزندان مجرم به جای او مجازات می‌شدند یا حتی به عنوان [[غرامت]] تحویل محکوم له می‌شدند. از رایج‌ترین مجازات‌ها در میان مغولان، مجازات [[اعدام]] بود و در متن یاسا برای بسیاری از اعمال کم اهمیت کیفر اعدام در نظر گرفته شده بود.

به نظر می‌رسد به دلیل پیشرفته بودن تمدن مسلمانان و یا علاقه شخصی چنگیز به [[اسلام]]، پیروان این دین از وضعیت بهتری نسبت به سایر مردم برخوردار بودند. در یاسا میزان خون بهای یک [[مسلمان]] چهل [[بالش]] [[طلا]] (معادل ۲۰ هزار [[مثقال]] طلا) و خون بهای چینی‌ها یک [[الاغ]] تعیین شده بود. مجازات قتل یک مغول نیز مرگ بود. ضمناً مغولان به [[قصاص]] اعتقاد نداشتند و نظام [[برده داری]] نیز در مورد بیگانگان اعمال می‌شد و گرفتن [[اقرار]] از طریق [[شکنجه]] مجاز بود.

در یاسا بسیاری از احکام متأثر از باورهای قبیله‌ای نیز به چشم می‌خورد. از جمله: مجازات اعدام برای کسی که در [[آب]] یا خاکستر [[ادرار]] کند. و یا حیوان را به روش مسلمانان ذبح کند. همچنین هرگونه آلوده کردن یا حتی فروبردن دستها در آب منع شده بود. پا گذاشتن بر روی آتش و ظرفی که برای تهیه [[غذا]] استفاده می‌شود نیز ممنوع شده بود. این احکام حکایت از احترام مغولان به آب و غذا دارند.

علاوه بر این مغولان عدد نه را مقدس می‌دانستند و گویا به همین جهت [[دزد|دزدان]] محکوم بودند، نه برابر شیء مسروقه را پس دهند.

در زمینه [[حقوق خانواده]] مغولان، در واقع [[زن]] از سوی [[مرد]] خریداری می‌شد. با [[ازدواج]] به عضویت خانواده شوهر در می‌آمد و پس از مرگ [[شوهر]] نیز به عقد [[برادر]] یا [[پسر]] شوهرش در می‌آمد. البته آن‌ها می‌توانستند زن را به عقد مرد دیگری درآورند.

[[چند زنی]] (تعدد زوجات) رایج بود و [[مادر]]، [[خواهر]] و [[دختر]] محرم به شمار می‌رفتند، اما خواهران ناتنی جزء محارم نبودند و ازدواج با آنان آزاد بود. [[نامزدی]] کودکان توسط پدر و مادرشان نیز رایج بود. برای [[زنا]] و [[لواط]] نیز مجازات اعدام در نظر گرفته بودند.

تعصبات مذهبی در میان مغولان وجود نداشت، انجام مناسک مذهبی و رعایت [[احوال شخصیه]] مطابق با مقررات مذهبی برای پیروان تمام ادیان و فرقه‌ها آزاد بود. استفاده از القاب افتخاری نیز در میان مغولان رایج نبود و چنگیز فرمان داده بود که از گفتن سخنان پرطمطراق خودداری کنند و وقتی با سلطان یا هرکس دیگر سخن می‌گویند، تنها نام او را بر زبان آورند&lt;ref&gt;
17. He forbade them to show preference for any sect, to pronounce words with emphasis, to use honorary titles; when speaking to the Khan or anyone else simply his name was to be used.&lt;/ref&gt;.

از مقررات جالب یاسا در این مورد؛ [[مالیات]] نگرفتن از فرزندان [[ابوطالب]]، [[فقیه|فقها]]، [[قاری|قاریان]] [[قران]]، [[پزشک|پزشکان]]، [[دانشمند|دانشمندان]]، زاهدان، [[مؤذن|مؤذنان]] و [[مرده‌شوی|مرده‌شویان]] بود.

== پانویس ==
{{پانویس}}
== منابع ==
* [[برتولد اشپولر]] ، '''تاریخ مغول در ایران'''، ترجمه: محمود میرآفتاب، انتشارات علمی فرهنگی، چاپ پنجم ، ۱۳۷۴
* [[پی لن رشیدوو]] ، '''سقوط بغداد و حکمروایی مغولان در عراق'''، ترجمه: اسدالله آزاد، انتشارات آستان قدس ، ۱۳۶۸
* [[عباس اقبال آشتیانی]] ، '''تاریخ مغول'''، انتشارات امیر کبیر
* [[سید حسن امین]] ، '''تاریخ حقوق ایران''' ، ۱۳۸۲
* [[یواخیم بارکهاوزن]] ، '''امپراتوری زرد چنگیز خان و فرزاندانش'''، ترجمه: اردشیر نیکپور ، ۱۳۴۶
* [[مرتضی راوندی]] ،''' تاریخ اجتماعی ایران'''، جلد اول ، ۱۳۶۴
* [[غلامحسین مصاحب]] ، '''دائرةالمعارف فارسی'''، جلد سوم، مدخل: یاسا
* [[هارولد لمب]] ، '''چنگیزخان'''، ترجمه: [[رشید یاسمی]]، انتشارات امیرکبیر ، ۱۳۶۲
* [http://www.coldsiberia.org/webdoc9.htm The Yasa of Chingis Khan. A code of honor، dignity and excellence]

{{امپراتوری مغول}}
{{حقوق}}

[[رده:ایلخانان مغول]]
[[رده:تاریخ حقوق]]
[[رده:تاریخ حقوق مغولستان]]
[[رده:تاریخ مغولستان]]
[[رده:ضوابط حقوقی]]</text>
      <sha1>0scjy3c01t6zgrz9jhnj43kp68fipfr</sha1>
    </revision>
  </page>
  