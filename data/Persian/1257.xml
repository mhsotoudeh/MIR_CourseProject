<page>
    <title>تنیس</title>
    <ns>0</ns>
    <id>6548</id>
    <revision>
      <id>17921558</id>
      <parentid>17921551</parentid>
      <timestamp>2016-08-18T20:08:24Z</timestamp>
      <contributor>
        <ip>46.143.164.67</ip>
      </contributor>
      <comment>/* راکت تنیس */</comment>
      <model>wikitext</model>
      <format>text/x-wiki</format>
      <text xml:space="preserve">[[پرونده:Marat safin 1.jpg|بندانگشتی|200px|[[مارات سافین]] در حال زدن ضربه سرویس]]

'''تِنیس''' ورزشی راکتی است که بین دو نفر (سینگل) یا بین دو تیم دونفره (دوبل) بازی می‌شود. هر بازیکن [[راکت]]ی دارد که دارای صفحه‌ای از [[شبکه توری]] است. بازیکن با این راکت، توپی لاستیکی با پوشش نمدی را به زمین حریف پرتاب می‌کند. بازیکنی (یا تیمی) که زودتر امتیاز نهائی را به دست آورد برنده‌است.

این [[ورزش]] نخست در [[بریتانیا]] و بیشتر میان اشراف‌زادگان رایج شد و سپس به سایر کشورهای [[زبان انگلیسی|انگلیسی]] راه یافت و اکنون در همه کشورها بازی می‌شود. به دلیل تجهیزات گران‌قیمت و زمین مناسب برای انجام این ورزش، هنوز هم تنیس به عنوان یکی از ورزش‌های گران‌قیمت شناخته می‌شود.

تنیس از ورزش‌های [[المپیک]] است. در برخی از کشورها به آن تنیس میدانی می‌گویند تا از ورزش دیگری بنام [[تنیس شاهی]] که در سالن و در زمینی بااندازه دیگری بازی می‌شود و همچنین [[تنیس روی میز]] (که در برخی کشورها با نام پینگ پنگ) جدا گردد.[[پرونده:Tennis court metric.svg|بندانگشتی|چپ|200px|اندازه‌های زمین تنیس]]

بازی تنیس در نخست بدون راکت و با دست خالی و پس از آن با دستکش انجام می‌شد.&lt;ref&gt;Max Robertson, ''The Encyclopedia of Tennis'', New York, The Viking Press, ISBN 978-0-670-29408-4, p.17&lt;/ref&gt;

== تاریخچه تنیس در ایران ==
پیدایش ورزش [[تنیس در ایران]] به بعد از [[جنگ جهانی دوم]] باز می گردد. پیش از این در طول سالهای (۱۳۱۵-۱۳۱۸) باشگاه بوستان ورزش که دارای چندین [[زمین تنیس]] بود، در محلی روبروی [[ورزشگاه شهید شیرودی]] فعلی به مدیریت شادروان شکوهی گشایش یافت . ورزشگاه شهید شیرودی ( امجدیه سابق) نیز همزمان با ورزشگاه بوستان ورزش با یک زمین تنیس درمحل کنونی بنیان‌گذاری و نخستین مسابقات قهرمانی تنیس کشور در سال ۱۳۱۸ در همین ورزشگاه برگزار گردید. گفتنی است که ورزش تنیس بخاطر بودن شهروندان انگلیسی در آبادان رونق خاصی داشت و اولین مسابقه تنیس بین تیم های آبادان و تهران به سالهای ۱۳۱۷-۱۳۲۰بر می گردد.
پس از جنگ جهانی دوم مسابقات قهرمانی تنیس کشور تاسال ۱۳۲۲ جریان داشت که برادران نعمانی ( هانری وژوزف ) در صدر بازیکنان قرار داشتند .از سال ۱۳۲۲-۱۳۳۲مقام قهرمانی تنیس کشور در اختیار ژرژ آفتاندلیان قرار داشت.)
نخستین سالی که ایران در [[جام دیویس]] شرکت نمود ۱۹۵۹ بود. تیم تنیس جام دیویس ایران به مدت ۳۱ سال در جام دیویس بازی کرده و مجموعاً ۶۴ بازی انجام داده است ) که حاصل آن ۳۲ برد و۳۲باخت بوده :
بیشترین برد از آن [[منصور بهرامی]] با ۲۴ برد.ث
بیشترین بازی برنده سینگل از آن تقی اکبری با ۱۷ برد .
بیشترین بازی برنده دوبل ازآن کامبیز درفشی جوان با ۱۲ برد.
بهترین تیم دوبل از آن کامبیز دزفشی جوان و مصطفی صالح با ۶ برد .
طولانی ترین بازیها از آن کامبیز درفشی جوان با ۲۲بازی .
و بیشترین سال عضویت در تیم [[دیویس کاپ]] از آن تقی اکبری با۱۵ سال است.

== امتیاز دهی ==
* پوینت : پوینت (نقطه) کمترین امتیاز که از صفر تا ۴۰ در هر گیم داده می شود.
* گیم : امتیاز پوینت بعد از ۴۰ تبدیل به یک گیم (بازی) می شود.
* ست : هر ۶ گیم یک ست نام می گیرد.
* مَچ : امتیاز کل مجموعه یا مچ که از ۲ ست (تا حداکثر ۳ ست در مسابقات خاص) برای یک طرف بازی است.
(اختلاف در تمامی امتیازات باید حتماً دو باشد)

در سطح حرفه ای مسابقات می توانند در حد اکثر ۳ ست و یا حد اکثر ۵ ست برگزار شوند. در مسابقات گرند اسلم، جام دیویس و فینال المپیک مردان بازی ها به شیوه دوم انجام میشوند. این در حالی است که بازی های زنان همواره حد اکثر ۳ ست هستند.
بازیکنی که زودتر شش «گیم» را بگیرد برنده «ست» می شود. البته به شرطی که دو گیم از حریف جلوتر باشد. هر جا که لازم باشد باید ست را ادامه داد تا این دو اختلاف حاصل گردد. روش امتیاز بندی دیگری که می تواند جایگزین روش ذکر شده باشد، روش «تای-بریک» است به شرط آنکه تصمیم به استفاده از آن پیش از برگزاری مسابقه اعلام شده باشد. در این صورت قوانین زیر باید رعایت گردد: این روش هنگامی به اجرا در می آید که نتیجه برابر «شش» از نظر گیمی حاصل شده باشد. از این روش نمی توان در ست سوم در بازی سه «سته» و در «ست» پنجم در بازی پنج «سته» استفاده نمود باید روش عادی یعنی برد و یا اختلاف دو گیم اجرا گردد مگر اینکه پیش از مسابقه به نحو دیگری اتخاذ تصمیم شده باشد. در یک گیم «تای-بریک» روش زیر اعمال می شود. 
بازیکنی که زودتر ۷ امتیاز را بگیرد، برنده گیم و ست می شود به شرط آنکه دو امتیاز از حریف جلوتر باشد. اگر امتیاز (برابر شش) شود، گیم باید ادامه یابد تا این اختلاف حاصل شود. در روش «تای-بریک» امتیاز دهی باید از سیستم عددی انجام شود. (البته در مسابقات [[آزاد فرانسه]] در ست آخر یاپنجم تای برک وجود ندارد و بازی تا زمان اختلاف دو گیم ادامه می یابد) بازیکنی که نوبت سرویس او باشد برای تعیین امتیاز اول سرویس می کند. حریف او برای تعیین امتیازات دوم و سوم سرویس می کند و از آن به بعد هر بازیکن به تناوب برای دو امتیاز بعدی سرویس می کند تا برنده گیم مشخص شود. 
از امتیازات اول باید به تناوب از نیمه راست و چپ سرویس کرد، که در ابتدا از نیمه راست شروع می شود. اگر سرویس از نیمه اشتباه زمین زده شود و معلوم نگردد تمام نتایج بازی که از آن سرویس یا سرویسهای اشتباه در محل سرویس به محض آشکار شدن باید تصحیح شود. (توضیح آنکه بجز برای امتیاز اول که سرویس از نیمه راست زده می شود، برای هر دو امتیاز بعدی تا پایان «تای-بریک» هر بازیکن به ترتیب اول از نیمه چپ و سپس از نیمه راست سرویس می کند)
بازیکنان باید پس از هر شش امتیاز و در خاتمه گیم «تای-بریک» اقدام به تعویض زمین بنماید.
شیوه ی امتیاز دهی در گیم های معمولی بدین صورت است:
هر گاه بازیکنی امتیاز اول را بگیرد امتیاز ۱۵ برای آن بازیکن ثبت می‌شود. با گرفتن امتیاز دوم، امتیاز ۳۰ اعلام می‌شود. با گرفتن امتیاز سوم امتیاز آن بازیکن ۴۰ اعلام می‌شود. هر گاه بازیکن امتیاز چهارم را نیز بگیرد، امتیاز به صورت اعلام «گیم» مشخص می‌شود. 
مگر اینکه: اگر هر یک از دو بازیکن سه امتیاز بگیرند، حساب امتیاز «برابر» (دیویس) اعلام می‌شود و امتیاز گرفته شده توسط یک بازیکن به عنوان (آوانتاژ) «امتیاز» مثبت اعلام می‌شود. اگر همین بازیکن امتیاز دیگری بگیرد، برنده «گیم» می‌شود. ولی اگر حریف امتیاز بعدی را بگیرد، حساب امتیازات دوباره به صورت «برابر اعلام می‌شود. این کار به همین ترتیب ادامه می‌یابد تا آنکه یکی از بازیکنان پس از اعلام نتیجه برابر دوباره امتیاز بگیرد که نتیجه «گیم» به نفع آن بازیکن اعلام می‌شود.&lt;ref&gt;ITF, "Rules of Tennis 2010" p.5 http://www.itftennis.com/shared/medialibrary/pdf/original/IO_46376_original.PDF&lt;/ref&gt;

== زمین‌های تنیس ==
* [[زمین رُسی]] یا تنیس خاکی
* [[زمین چمن]]
* [[زمین سخت]] یا Hard Court 
* [[زمین موکت]] یا فرش
* [[زمین چوب]]

== راکت تنیس ==
راکت تنیس از بخش‌های زیر تشکیل شده است :
* صفحه یا Head
* زه یا String
* دسته یا Grip
راکتها در دو نوع کنترلی و قدرتی طراحی شده اند.
مساحت صفحه راکت معمولاً از 95 تا110 اینچ مربع متغیر است. برای شروع، مساحت بزرگتر صفحه، برای مبتدیان بهتر است. زیرا هم قدرت بهتری دارد و هم مساحت بزرگتری برای ضربه در اختیار بازیکن قرار می دهد. وزن راکت از 245 گرم تا 339 گرم متغیر است، برای شروع، بهتر است خانمها راکت با وزن کمتر از 280 گرم و آقایان کمتر از 300 گرم تهیه کنند. راکت سنگینتر، ضربات قویتری داشته و لرزش کمتری به دست ورزشکار منتقل می کند، اما راکت سبکتر، قدرت مانور و چرخش سریعتری برای ورزشکار مهیا می کند. برای انتخاب راکت، بهتر است با یک مربی تنیس مشورت کنید.[http://wikirahnama.com/cat2.aspx?content=تنیس مقاله آموزش تنیس-ویکی راهنما]

== معیار انتخاب راکت تنیس ==
۱. اندازه صفحه یا Head Size

۲. سایز دسته یا Grip Size

۳. وزن راکت

۴. طول راکت

۵. عرض Beam

۶. میزان کشش زه یا String Tension

== تنیس اردبیل ==
استان اردبیل تنها دارای یک زمین تنیس خاکی میباشد که زمستان سال قبل توسط بخش خصوصی (پاشا مهروز - فرشاد حسینی - میلاد ثریایی - رضا حسینی - علی جعفرزاده - مهدی ولیزاده)به بهره برداری رسید . تنیس اردبیل به دلیل نبود زیر ساخت ها تا به امروز پیشرفت چشمگیری نداشته ولی با ساخت این زمین در سال های اینده امکان پیشرفت را خواهد داشت . 
به تازگی اخباری مبنی بر ساخت سه زمین دیگر در مجموعه ورزشی رجایی اردبیل وجود دارد که توسط شهرداری اردبیل تصویب و عملیاتی خواهد شد.&lt;ref&gt;[http://ardebil.msy.gov.ir/sis_announcements/249233-جلسه-هیات-تنیس-استان-اردبیل-برگزار.html// هیت تنیس] وب‌گاه وبگاه رسمی&lt;/ref&gt;

== رویدادهای اصلی ورزش تنیس ==

چهار مسابقه بزرگ جهانی که مجموعاً به [[گرند اسلم]] معروف هستند و هر سال برگزار می‌شوند مهمترین مسابقات این رشته ورزشی هستند؛
* [[تنیس آزاد آمریکا]] (US Open)
* [[تنیس آزاد استرالیا]] (Australian Open)
* [[تنیس آزاد فرانسه]] (Roland Garros)
* [[تنیس قهرمانی ویمبلدون]] (Wimbledon)

== معیار مهارت در تنیس ==
[[پرونده:Roger_Federer_(26_June_2009,_Wimbledon)_2.jpg|بندانگشتی|250px|[[راجر فدرر]] در حال سرویس زدن]] متوسط به حد اطمینان‌پذیری رسیده ولی ضربه‌هایش هنوز عمق و تنوع ندارد. می‌تواند با حالت تهاجمی در جلوی تور بازی کند. در بازی دونفره دارد به همکاری تیمی نزدیک می‌شود. 
* ۴٫۰ ضربه‌های این بازی‌کن چه در فورهند و چه در بک‌هند، و در کنترل جهت‌ها و عمق ضربه‌ها، اطمینان‌پذیر است. در اجرای لاب و والی و ضربه‌های از بالای سر موفقیت دارد. در ضربه‌های سرویس گاه باعث خطای حریف می‌شود. ممکن است رلی‌ها را به خاطر بی‌صبری ببازد. به روشنی در بازی دونفره همکاری تیمی نشان می‌دهد.
* ۴٫۵ 
* ۵٫۰ 
* ۵٫۵
* ۶٫۰
* ۶٫۵
* ۷٫۰ این بازی‌کن به بالا ترین سطح ممکن رسیده است .
{{ویکی‌انبار|Tennis}}

== منابع ==
{{پانویس}}
* [http://daneshnameh.roshd.ir/mavara/mavara-index.php?page=تنیس&amp;SSOReturnPage=Check&amp;Rand=0 دانشنامهٔ رشد]
* آموزش تنیس، ترجمه وتنظیم محمود تقوایی، تهران، نشر مجرد، ۱۳۶۱.
* بر تن‍یس چه می‌گذرد؟!، نی‍لوفر آبی سال ۱، دوره جدید، ش صف‍ر، (۱۵ آذر ۱۳۸۲): ص ۱۰.

{{ورزش‌های المپیک}}

[[رده:تنیس]]
[[رده:ورزش‌های ابداع‌شده در انگلستان]]
[[رده:ورزش‌های المپیک]]
[[رده:ورزش‌های المپیک تابستانی]]
[[رده:ورزش‌های با توپ]]
[[رده:ورزش‌های راکتی]]
[[رده:ورزش‌های فردی]]</text>
      <sha1>a4lbltwr7rfdre6kifb52ukp8s4hn28</sha1>
    </revision>
  </page>
  