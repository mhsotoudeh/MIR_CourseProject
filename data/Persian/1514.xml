<page>
    <title>نظریه ریسمان</title>
    <ns>0</ns>
    <id>7051</id>
    <revision>
      <id>18010883</id>
      <parentid>16646012</parentid>
      <timestamp>2016-08-30T12:01:43Z</timestamp>
      <contributor>
        <ip>188.212.68.46</ip>
      </contributor>
      <comment>غلط املایی</comment>
      <model>wikitext</model>
      <format>text/x-wiki</format>
      <text xml:space="preserve">[[پرونده:Point&amp;string.png|بندانگشتی|300px|]]
{{بدون منبع}}
{{نظریه ریسمان}}
{{فراتر از مدل استاندارد}}
'''نظریهٔ ریسمان''' {{به انگلیسی|String theory}} مبحث و دیدگاهی در
[[فیزیک نظری]] و بیشتر مربوط به حوزهٔ فیزیک انرژی‌های بالاست. این نظریه در ابتدا برای توجیه کامل [[نیروی هسته‌ای قوی]] به وجود آمد، ولی پس از مدتی با گسترش [[کرومودینامیک کوانتومی]] کنار گذاشته شد و در حدود سال‌های ۱۹۸۰ دوباره برای اتحاد [[نیروی گرانشی]] و برطرف‌کردن ناهنجاری‌های [[تئوری ابر گرانش]] وارد صحنه شد.
بنابر آن، ماده در بنیادین‌ترین صورت خود نه [[ذره]] بلکه [[ریسمان]]&lt;nowiki&gt;مانند&lt;/nowiki&gt; است.

همان‌طور که حالت‌های مختلف نوسانی در سیم‌های [[سازهای زهی]] مثل [[گیتار]] صداهای گوناگونی ایجاد می‌کند، حالت‌های مختلف نوسانیِ این ریسمان‌های بنیادین نیز به صورت ذرات بنیادین گوناگون جلوه‌گر می‌شود.

خاصیت مهم اَبَرْریسمان که فیزیک‌دانان را به سمت خود کشاند این بود که این نظریه به طرزی بسیار طبیعی [[گرانش]] (نسبیت عام) و [[مدل استاندارد (ذرات بنیادی)|مدل استاندارد]] ([[نظریه میدان کوانتوم|نظریهٔ میدان کوانتوم]]) که سه نیروی دیگر موجود در طبیعت (یعنی [[نیروی الکترومغناطیس]]، [[نیروی هسته‌ای ضعیف|نیروی ضعیف]] و [[نیروی هسته‌ای قوی]]) را توصیف می‌کند به هم مرتبط می‌سازد.

== ابعاد بالاتر ==
به طور سنتی فضایی که ریسمان‌ها در آن می‌زیند بیست و شش بُعدی است. عدد بیست و شش از روی ضوابط ریاضی و نظریهٔ گروه‌ها (برای حفظ [[هموردایی لورنتز]]) به دست می‌آید. این بعدهای اضافی برخلاف چهار بعد دیگر کوچک و نیز فشرده هستند. فشرده یعنی آنکه اگر در جهت آنها به اندازهٔ کافی پیش‌روی کنید به جای اول خود باز می‌گردید. کوچک بودن هم معنایش اینست که برای آنکه به جای نخست بازگردید باید مسافت خیلی کمی را طی کنید.

برای نمونه یک لولهٔ بینهایت دراز را در نظر بگیرید. سطح این لوله مسلماً دوبعدی است. یعنی مورچه‌ای که روی سطح این لوله قرار دارد می‌تواند در دو راستای مستقل از هم حرکت کند. فرض کنید که سر مورچه در راستای طول لوله‌است. مورچه می‌تواند یا عقب-جلو برود یا چپ-و-راست. اما اگر به‌فرض این مورچه به اندازهٔ کافی (یعنی به اندازهٔ محیط لوله) در جهت چپ حرکت کند به جای اول خود باز می‌گردد اما قضیه در مورد عقب جلو رفتن صدق نمی‌کند. پس یکی از بعدهای این فضای دوبعدی (یعنی یکی از بعدهای سطح لوله) فشرده و یکی نافشرده است.

اینک فرض کنید که این مورچه روی یک توپ قرار دارد. باز هم می‌تواند در دو راستای مستقل از هم حرکت کند منتهی این‌بار در هر جهتی روی سطح کره مستقیم حرکت کند، پس از طی مسافتی (برابر با محیط دایرهٔ عظیمهٔ کره) به جای نخست بازمی‌گردد. پس این بار هر دو بعد این فضای دوبعدی (یعنی سطح توپ) فشرده است.

بازگردیم به فضای دوبعدی سطح لوله. این بار فرض کنید که محیط این لوله خیلی کم باشد یا مثلاً به جای لوله یک کابل برق داشته‌باشیم. برای مورچه (اگر به اندازهٔ کافی کوچک باشد) این کابل هنوز یک سطح دو بعدی است یعنی وقتی که روی سطح کابل قرار دارد می‌تواند در دو راستای مستقل از هم حرکت کند. اما برای ما انسان‌ها کابل برق یک شی یک بعدی محسوب می‌شود چون فقط درازای آن قابل درک است.

حالتی بسیار شبیه به این در مورد این بعدهای اضافه در نظریه ریسمان رخ می‌دهد. به این معنی که ما به خاطر اندازهٔ بزرگ خود از درک این ابعاد اضافی عاجز هستیم اما این ابعاد برای بعضی از ذره‌ها با انرژی زیاد قابل دسترسی است.

== انواع نظریه ریسمان ==
باید گفت که چندین نظریه ریسمان وجود دارد. اما تنها تعداد کمی از آنها می‌توانند نامزدی برای توصیف طبیعت باشند. برای مثال نظریهٔ ریسمانی که در طیف ذراتش (یعنی در حالت‌های مختلف نوسانی‌اش) ذره‌ای دارد که سریع‌تر از نور حرکت می‌کند نمی‌تواند مدل خوبی از طبیعت باشد. چون به سرعت بیشتر از سرعت نور اشاره دارد که درکش سخت‌تر است اما حتی نظریه‌های ریسمانی که مدل خوبی از طبیعت نیستند می‌توانند به فهم فیزیکدانان از این نظریه و نظریه‌هایی که می‌توانند به فهم طبیعت کمک کنند.

به طور کلی دو گونه نظریه ریسمان وجود دارد:
# ریسمان بوزونی
# اَبَرریسمان

=== ریسمان بوزونی ===
نخستین و ساده‌ترین گونهٔ نظریهٔ ریسمان است. به طور سنتی احتیاج به ۲۶ بعد برای همخوانی با ضوابط و [[پیش‌فرض|پیش‌فرضهای]] فیزیکی (مانند تقارن لورنس) دارد. متأسفانه در طیف ذرات آن [[تاکیون]] (ذره‌ای که سریعتر از نور حرکت می‌کند) وجود دارد بنابراین نمی‌تواند مدلی از طبیعت باشد. همچنین از آمار بوز (در مقابل فِرْمی در مکانیک آماری) پیروی می‌کند بنابراین به طور طبیعی نمی‌تواند توصیف‌گر ذراتی مثل [[الکترون]] باشد. البته این نظریه در توصیف ذرات میدانی مانند گراویتون‌ها و فوتون‌ها موفق است.

=== ابرریسمان ===
با استفاده از فرض [[ابرتقارن]] (یعنی در مقابل هر ذره بوزی ذره‌ای فرمیی داریم) گونه‌ای نظریه است که قابلیت آن را دارد که توصیف‌گر طبیعت باشد. تعداد ابعاد مورد نیاز در ابرریسمان غالباً ده است. در حال حاضر پنج نظریهٔ ابرریسمان وجود دارند که می‌توانند توصیف‌گر طبیعت باشند. این پنج نظریه شامل گونهٔ I، {{رچ}} IIA {{رچ}} IIB و دو نظریهٔ ابرریسمان دیگر که به هتروتیک معروف‌اند می‌شود.

=== د-وسته ===
مفهوم دیگری که وابستگی به ریسمان دارد د-وسته است. د-وسته‌ها اشیایی هستند که دو سر ریسمان‌های باز روی آنها می‌لغزند. این اشیاء می‌توانند صفر-بعدی تا تعداد ابعاد-فضایی (غیر زمانی)-بعدی باشند. به د-وستهٔ دو بعدی یعنی شکلی مثل یک صفحه‌کاغذ با ضخامت صفر «پوسته» یا د۲-وسته (تلفظ می‌شود دال-دووسته) می‌گویند. (نام د-وسته هم به قرینهٔ پوسته انتخاب شده‌است). د۱-وسته (خوانده می‌شود دال-یکوسته) خود به شکل ریسمان است. به همین منوال می‌توانیم د۰-وسته (دال-صفروسته) د۳-وسته (دال-سووسته) د۴-وسته و... داشته‌باشیم. حرف «د» که در ابتدای این کلمه‌ها می‌آید حرف نخستین نام [[یوهان پتر گوستاف لوژون دیریکله|دریشله]] است؛ بنابراین د-وستهٔ هرچند بعدی که داشته‌باشیم آن را به صورت «د تعداد ابعاد-وسته» می‌نویسیم.

در سال‌های اخیر د-وسته‌ها اهمیت فزاینده‌ای یافته‌اند و به خودی خود اهمیت دارند. یعنی اهمیت آنها دیگر فقط به خاطر این نیست که دو سر ریسمان‌ها روی آنها می‌لغزد. مثلاً با چیدن د-وسته‌ها در فضا و از این رو محدود کردن جاهایی که ریسمان می‌تواند آغاز یا انجام یابد، می‌توان [[نظریه پیمانه‌ای|نظریه‌های پیمانه‌ای]] مختلف ایجاد کرد. همچنین می‌توان کنش توصیف‌کنندهٔ یک د-وسته را نوشت.

== تاریخچه نظریه ریسمان ==
نظریه ریسمان اولین بار برای توضیح نیروی بین‌هسته‌ای قوی پیشنهاد شد. لیکن معلوم شد که مدل [[کرومودینامیک کوانتومی]] (QCD) که اینک بخشی از [[مدل استاندارد (ذرات بنیادی)|مدل استاندارداست]] در توضیح این پدیده بسیار موفق‌تر است. طبیعتاً نظریهٔ ریسمان به نفع کرومودینایک کوانتوم وانهاده شد.

بعدها نظریهٔ ریسمان به عنوان یک تئوری نامتناقض گرانش کوانتومی از نو توسط گرین و شوارتز مطرح شد. این‌بار اندازه و مقیاس ریسمان‌ها بسیار کوچک‌تر از آنِ ریسمان‌های توضیح‌دهندهٔ نیروی ضعیف در نظر گرفته شد. به این احیای مجدد نظریهٔ ریسمان اصطلاحاً ''انقلاب نخست ابرریسمان'' گفته می‌شود. پیشوند ''ابر'' در ابتدای کلمهٔ ''ریسمان'' به این دلیل آمده‌است که برای داشتن یک نظریهٔ ریسمان فاقد تناقض و همچنین امکان داشتن ریسمان‌های فرمیونی (که در نهایت به توضیح خواص ذرات فرمیونی خواهد پرداخت)، نیاز به معرفی یک تقارن جدید موسوم به ''ابرتقارن'' در [[کنش]] ریسمان داریم. به این موضوع پیشتر اشارهٔ گذرایی شد. به هرحال چنان‌که پیشتر اشاره شد تنها پنج نظریهٔ ریسمان نامتناقض داریم؛ و این سؤال هم مطرح بود که کدام یک از این نظریه‌ها توصیف‌گر طبیعت‌اند.

== نظریه-ام ==
{{اصلی|نظریه-م}}
در سال ۱۹۹۵ [[ادوارد ویتن]] و دیگران ثابت کردند که پنج نظریهٔ ابرریسمان موجود بی‌ارتباط به هم نیستند و با گونه‌ای روابط همزادی (duality) به هم مربوط می‌شوند. ایشان نشان دادند که این پنج نظریه درواقع پنج «نمود» (=جلوه) گوناگون از یک نظریهٔ مادر و بزرگ‌تر هستند. یعنی این نظریهٔ مادر که آن را نظریه-م (تلفظ می‌شود نظریهٔ میم) نام نهادند در شرایط خاص به هر یک از این پنج نظریه تقلیل می‌یابد (بسته به شرایط به نظریه‌های مختلف). عموماً از این واقعه با عنوان''انقلاب دوم ابرریسمان'' یاد می‌شود.

هرچه هست هم‌اکنون بسیاری از فیزیکدانان به دنبال کشف و درک نظریه-م هستند. احتمالاً یافتن نظریه-م از بزرگ‌ترین دستاوردهای بشر خواهد بود زیرا این نظریه قادر خواهد بود تمام دنیا را در بنیادین‌ترین حالت توصیف کند.

باید توجه داشت که نظریهٔ ریسمان (و به تبع آن نظریه-م)، نظریه‌ای فاقد پارامتر آزاد است. یعنی جایی برای تنظیم پارامترها به کمک آزمایش باقی نمی‌گذارد. به بیان روشن‌تر خواص تمام ذرات باید از روی معادلات ریاضی درآورده شود؛ بنابراین مثلاً این نظریه باید بگوید چرا الکترون وجود دارد و چرا جرم آن فلان اندازه و چرا اسپین آن یک‌دوم و چرا بار الکتریکی آن بهمان مقدار است.

== جستارهای وابسته ==
* [[نظریه ریسمان نوع صفر]]
* [[اصل تمام‌نگاری]]

== منابع ==
{{پانویس}}
{{انبار-رده}}
{{چپ‌چین}}
Polchinski, Joseph (1998). ''String Theory'', Cambridge University Press.
{{پایان چپ‌چین}}

[[رده:نظریه ریسمان]]
[[رده:بعد]]
[[رده:فیزیک ذرات بنیادی]]
[[رده:فیزیک فراتر از مدل استاندارد]]
[[رده:فیزیک نظری]]
[[رده:کیهان‌شناسی فیزیکی]]
[[رده:مفاهیم بنیادین فیزیک]]
[[رده:مکانیک کوانتم]]
[[رده:هندسه چند بعدی]]</text>
      <sha1>kkdjpoaghb7gkmc5m8xpv2t9qvcgvxb</sha1>
    </revision>
  </page>
  