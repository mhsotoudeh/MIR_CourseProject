<page>
    <title>استونی</title>
    <ns>0</ns>
    <id>7059</id>
    <revision>
      <id>17785777</id>
      <parentid>17703002</parentid>
      <timestamp>2016-08-03T03:08:19Z</timestamp>
      <contributor>
        <username>Fatranslator</username>
        <id>514788</id>
      </contributor>
      <minor />
      <comment>[[وپ:ابزارک|افزودن ناوباکس]]&gt; {{پایتخت‌های اروپا}} (درخواست [[کاربر:Modern Sciences]])+تمیز+</comment>
      <model>wikitext</model>
      <format>text/x-wiki</format>
      <text xml:space="preserve">{{Coord|59|N|26|E|type:country_scale:9000000_region:EE|display=title}}
{{جعبه اطلاعات کشور|
نام اصلی = Eesti Vabariik |
نام فارسی رسمی = جمهوری استونی |
نام عادی = استونی |
تصویر پرچم = Flag of Estonia.svg |
تصویر نشان ملی = Estonia_coatofarms.png |
شعار ملی = |
سرود ملی = [[سرود ملی استونی|میهن من، خوشی من، خرّمی من]] [[پرونده:US Navy band - National anthem of Estonia.ogg|center]] |
نقشه = EU-Estonia.svg|thumb|200px |
پایتخت = [[تالین]] |latd=59|latm=25|latNS=N|longd=24|longm=45|longEW=E|
بزرگ‌ترین شهر = [[تالین]] |
زبان رسمی = [[زبان استونیایی]] |
نوع حکومت = [[جمهوری]] |
نوع حاکمان = • [[رئیس جمهور]]{{سخ}}• [[نخست‌وزیر]] |
نام حاکمان = [[توماس هندریک ایلوس]]{{سخ}}[[آندروس آنسیپ]] |
نحوه تشکیل = استقلال |
موارد منجر به تشکیل = از [[شوروی]] |
تاریخ تشکیل = [[۲۰ اوت]] [[۱۹۹۱ (میلادی)|۱۹۹۱]] |
مساحت = ۴۵٬۲۲۷ |
رتبه مساحت = ۱۳۲ام |
درصد آبها = ۴٫۴۵ |
سال برآورد جمعیت =ژوئن ۲۰۱۶ |
جمعیت = ۱٬۳۱۵٬۹۴۴ |
رتبه جمعیت = ۱۵۱ام |
تراکم جمعیت = ۲۹ |
رتبه تراکم جمعیت = ۱۷۳ام |
سال تولید ناخالص داخلی = [[۲۰۰۸ (میلادی)|۲۰۰۸]] |
تولید ناخالص داخلی = ۲۷٫۸۱۳ میلیارد دلار |
رتبه تولید ناخالص داخلی = ۱۰۳ام |
سرانه تولید ناخالص داخلی = ۲۰۷۵۳ دلار |
رتبه سرانه تولید ناخالص داخلی = نامعلوم |
سال شاخص توسعه انسانی = [[۲۰۰۶ (میلادی)|۲۰۰۶]] |
شاخص توسعه انسانی = ۰٫۸۷۱ |
رتبه شاخص توسعه انسانی = ۴۲ام |
وضع شاخص توسعه انسانی = &lt;span style="color:#009900;"&gt;بالا&lt;/font&gt; |
واحد پول = [[یورو]] |
کد واحد پول = EUR |
منطقه زمانی = EET |
منطقه زمانی تابستانی = DST |
utc = +۲ |
dst = +۳ |
کد بین‌المللی خودرو = |
دامنه اینترنتی = [[.ee]] |
پیش‌شماره تلفنی = ۳۷۲ |
}}
'''جمهوری اِستونی''' {{استونیایی|Eesti}} [[کشور مستقل|کشوری]] در منطقه بالتیک در شمال اروپا است. این کشور از غرب به [[دریای بالتیک]] و از شمال به [[خلیج فنلاند]] می‌رسد و مرز شرقی آن با [[روسیه]] و مرز جنوبی آن با [[لتونی]] مشترک است. جمعیت آن ۱٬۳۱۵٬۹۴۴ نفر&lt;ref&gt;{{cite web |url=http://www.stat.ee/34277 |title=Statistics Estonia |publisher=Stat.ee |date=4 May 2016 |accessdate=4 May 2016}} (Estimate as of 4 May 2016)&lt;/ref&gt; و پایتخت آن [[تالین]] است. واحد پول این کشور [[یورو]] و تنها زبان رسمی این کشور [[زبان استونیایی|استونیایی]] بسیار به [[زبان فنلاندی]] نزدیک است. این زبان برخلاف اکثریت زبان‌های قاره اروپا که از ریشه [[زبان‌های هندواروپایی|هندواروپایی]] هستند جزو [[زبان‌های اورالی|زبان‌های خانواده اورالی]] است. استونی از کم‌جمعیت‌ترین کشورهای اتحادیه اروپا است.

۶۹ درصد از مردم این کشور از تبار استونیایی و حدود ۲۵ درصد روس‌تبارند. استونی یکی از [[بی‌دینی|بی‌دین‌ترین]] مردمان جهان را دارد و بیش از ۷۰ درصد از مردم این کشور اعلام کرده‌اند که به هیچ‌یک از ادیان باور ندارند. نظرسنجی سال ۲۰۰۵ اروپایی نشان داد که تنها ۱۶ درصد از استونیایی‌ها به خدا باور دارند که این پایین‌ترین درصد در میان کشورهای اتحادیه اروپا است.&lt;ref&gt;{{cite web |url=http://ec.europa.eu/public_opinion/archives/ebs/ebs_225_report_en.pdf |title=Social Values|format=PDF |accessdate=5 June 2011}}&lt;/ref&gt;
استونی از سوی نهادهای مالی جهان به عنوان کشوری با اقتصاد پیشرفته رده‌بندی شده‌است و سازمان ملل نیز استونی را در رده کشورهای دارای شاخص توسعه انسانی بسیار بالا قرار می‌دهد.&lt;ref&gt;{{cite web|url=http://hdr.undp.org/en/reports/global/hdr2011/|title=Human Development Report 2011|year=2011|publisher=United Nations|accessdate=14 August 2011}}&lt;/ref&gt; استونی از نظر [[آزادی مطبوعات]]، آزادی اقتصادی، آزادی سیاسی و آموزش در سطوح بالای جهانی قرار دارد. استونی در زمان شوروی نیز در میان جمهوری‌های آن اتحادیه بالاترین [[تولید ناخالص ملی|سرانه تولید ناخالص]] را داشت.&lt;ref&gt;{{cite web|url=http://web.archive.org/web/20110628230137/http://www.globalpolitician.com/2614-baltic-eu-expansion-estonia |title=Estonian Economic Miracle: A Model For Developing Countries |publisher=Global Politician |accessdate=5 June 2011}}&lt;/ref&gt;

در درازای چند سده اخیر، کشورهای گوناگون از جمله دانمارک، سوئد، لهستان، روسیه هرکدام برای مدتی بر این کشور مسلط بودند اما پس از شکست روسیه تزاری در جنگ جهانی اول و [[انقلاب بلشویکی]] در روسیه، استونی توانست استقلال خود را از روسیه به دست آورد. جمهوری مستقل استونی تا سال ۱۹۴۰ دوام یافت اما براساس توافق پنهانی [[جوزف استالین]] با [[آدولف هیتلر]] برای تقسیم بخش‌هایی از اروپا، به اشغال نیروهای شوروی درآمد و پس از آغاز جنگ بین شوروی و آلمان در سال ۱۹۴۱، توسط نیروهای آلمانی اشغال شد. شکست آلمان در جنگ دوم به تسلط مجدد شوروی منجر شد که تا فروپاشی اتحاد شوروی در سال ۱۹۹۱ و اعلام استقلال جمهوری استونی ادامه یافت.

استونی در سال ۲۰۰۴ به اتحادیه اروپا پیوست و به عضویت سازمان پیمان آتلانتیک شمالی - [[ناتو]] - پذیرفته شد. کشور استونی آزادترین شبکه اینترنتی دنیا را دارد.&lt;ref&gt;رادیو فردا: [http://origin.radiofarda.com/content/f2-freedom-house-report-internet-censorship-up-iran-china-model-laws/24722690.html گزارش: ایران، چین و کوبا، دارای محدودترین اینترنت در جهان]. ۱ اکتبر ۲۰۱۲.&lt;/ref&gt;

== تاریخ ==
گفته شده‌است که نام استونی از یک قوم باستانی به نام آئستی (Aesti) گرفته شده‌است. [[وایکینگ‌ها]] از سده هفدهم در سواحل استونی مستقر شدند. در سال ۱۲۰۲ استونی در اختیار یکی از گروه‌های شوالیه‌ای مذهبی به نام [[برادران شمشیر]] قرار گرفت که مردم استونی را به زور شمشیر مسیحی کردند.

قسمت جنوبی استونی به همراه لتونی امروزی زیر سلطه این گروه باقی‌ماند اما قسمت شمالی در بهار ۱۲۲۴ جزئی از قلمرو پادشاه [[دانمارک]] شد ولی در سال ۱۳۴۶ فرمانروایی این قسمت نیز به گروه «برادران شمشیر» واگذار شد.

در این زمان به‌جز شهر «رِوال» ([[تالین]] امروزی) که پایتخت بود، ده‌ها دژ نیز در استونی ساخته شد که در کنار آن‌ها به مرور شهرهایی شکل گرفتند. این شهرها به اتحادیه بازرگانی [[هانزا]] پیوسته بودند و ساکنان آن‌ها نیز بیشتر از اهالی مناطق شمالی امپراتوری آلمان بودند.

=== دوره معاصر ===
زمانی که کمونیست‌ها قدرت را در روسیه به دست گرفتند ([[۱۹۱۷ (میلادی)|۱۹۱۷]]) استونی جدا شد ولی اشغال آلمانی‌ها و دو جمله از سوی روسیه استقلال را تا [[۱۹۱۹ (میلادی)|۱۹۱۹]] به تعویق انداخت.
در [[۱۹۳۴ (میلادی)|۱۹۳۴]] دیکتاتوری جایگزین دموکراسی ضعیف استونی گردید. پیمان عدم تعرض ([[۱۹۳۹ (میلادی)|۱۹۳۹]]) بین [[هیتلر]] و [[استالین]] استونی را به [[شوروی]] واگذاشت.
[[پرونده:Väike-Maarja kirik 14-05-2013.jpg|بندانگشتی|چپ|300px|[[کلیسای وایک مارجا]]]]
بزودی در ژوئن ۱۹۴۰، روسیه به بهانهٔ تحریکات دولت وقت استونی علیه نیروهای روسی مقیم، خواستار افزایش تعداد این نیروها در خاک استونی و تغییر دولت آن شد. در این دوره با پیشروی نظامی نیروهای آلمان نازی در جبهه‌های اروپای غربی، استالین به منظور تقویت مرزهای غربی، تصمیم به الحاق سه کشور بالتیک به شوروی گرفت، بویژه که واکنشی از ناحیهٔ انگلستان یا فرانسه انتظار نمی‌رفت و ضمناً اپوزیسیون چپ داخلی نیز به دلیل بحران فزاینده اقتصادی، نفوذ و قدرت فراوان یافته بود. سرانجام استونی تسلیم تهدیدات شوروی شده و در ۲۱ ژوئن ۱۹۴۰ با حضور و نظارت نمایندگان اعزامی از مسکو، یک «دولت خلقی» با اعضایی کاملاً وابسته به شوروی، زمام امور را در دست گرفت. یک ماه بعد در حالی‌که اعضای حزب کمونیست و طرفداران شوروی، مجلس استونی را نیز در اختیار داشتند، پارلمان رسماً تأسیس [[جمهوری سوسیالیستی استونی]] را اعلام و تقاضای الحاق به اتحاد جماهیر شوروی را نمود که البته در ۶ اوت ۱۹۴۰ پذیرفته شد.&lt;ref&gt;محسنین، مهرداد: استونی و روسیه: ادعای ارضی یا اختلاف مرزی؟ در نشریه: «مطالعات آسیای مرکزی و قفقاز» پاییز ۱۳۷۵ - شماره ۱۵. (از صفحه ۲۳۹ تا ۲۴۴).&lt;/ref&gt;

از [[۱۹۴۱ (میلادی)|۱۹۴۱]] تا [[۱۹۴۴ (میلادی)|۱۹۴۴]] استونی تحت اشغال آلمان نازی بود.

زمانی که سلطه شوروی دوباره تحمیل گشت ([[۱۹۴۵ (میلادی)|۱۹۴۵]])، مهاجرت گسترده روس‌ها جایگزین ۱۲۰٬۰۰۰ استونیایی شد که کشته و یا به [[سیبری]] تبعید شده بودند. در [[۱۹۸۸ (میلادی)|۱۹۸۸]] اصلاحات در شوروی به استونیایی‌های [[ملی‌گرا]] این فرصت را داد تا آشکارا فعالیت کنند.
ملی‌گرایان در پارلمان این جمهوری به اکثریت دست یافتند و خودمختاری بیشتری کسب کردند و به دنبال کودتای نافرجام کمونیست‌های تندرو در مسکو ([[اوت]] [[۱۹۹۱ (میلادی)|۱۹۹۱]]) استونی را از اتحاد شوروی خارج کردند. در سپتامبر [[۱۹۹۱ (میلادی)|۱۹۹۱]] شوروی استقلال استونی را به رسمیت شناخت.

روسیه بر این نکته اصرار دارد که ارتش اتحاد جماهیر شوروی سابق اروپا را از چنگ نازی‌ها آزاد کرد و رئیس جمهوری روسیه از درخواست کشورهای لتونی، لیتوانی و استونی برای عذرخواهی در مورد اقدام شوروی سابق در الحاق این کشورها خشمگین است.

دولت استونی آخرین یادبود تسلط پنجاه ساله شوروی بر این کشور را روز ۲۷ آوریل ۲۰۰۷ از پایتخت برداشت. این اقدام با اعتراض روس‌تبارهای استونی روبرو شده است. تظاهرات خشونت بار آنها دستکم یک نفر کشته و حداقل ۱۵۳ زخمی برجای گذاشت.&lt;ref&gt;[http://www.bbc.co.uk/persian/worldnews/story/2007/04/070429_wkf-la-estonia-update.shtml بی‌بی‌سی فارسی]: ۲۹ آوریل ۲۰۰۷.&lt;/ref&gt;

== سیاست ==
{{Main|مجلس استونی|دولت استونی}}
{{Main|انتخابات در استونی}}
[[پرونده:Estland parliament.jpg|بندانگشتی|چپ|ساختمان [[مجلس استونی]] در [[قلعه تومپئا]].]]
[[پرونده:Stenbocki maja 30-04-2013.jpg|بندانگشتی|[[استنبوک هاوس]] ساختمان اصلی [[دولت استونی]] در شهر تالین]]
نظام سیاسی استونی جمهوری پارلمانی است و رئیس جمهوری، که اختیارات اجرایی محدودی دارد، از سوی نمایندگان پارلمان برای دوره پنج ساله به این سمت برگزیده می‌شود.

پارلمان این کشور دارای یک مجلس با ۱۰۱ نماینده‌است که با رای مستقیم مردم برای دوره‌های چهارساله به عضویت مجلس انتخاب می‌شوند.
مجمع ۱۰۶ نفره و رئیس جمهور با رأی تمامی افراد بالغ برای چهار سال انتخاب می‌شود. رئیس جمهور، نخست وزیر و شورای وزیرانی را انتصاب می‌کند که به مجمع پاسخگو هستند.
احزاب عمده سیاسی عمده عبارت‌اند از: جبهه خلق سوسیال دموکرات، حزب لیبرال دموکرات، و حزب کمونیست.

[[توماس هندریک ایلوس]] در سپتامبر ۲۰۰۶ به عنوان رئیس جمهور جدید این کشور انتخاب شد. ایلوس در انتخابات آن سال موفق به شکست دادن [[آرنولد روتل]]، رئیس جمهور پیشین شد. هرچند نقش رئیس جمهور در استونی عمدتاً تشریفاتی است، اما آقای ایلوس قول داده‌است از آن برای افزایش وجهه کشورش در سطح بین‌المللی استفاده کند.&lt;ref&gt;[http://www.bbc.co.uk/persian/worldnews/story/2006/09/060923_si-estonia-president.shtml بی‌بی‌سی فارسی]: رئیس جمهور جدید استونی انتخاب شد. ۲۳ سپتامبر ۲۰۰۶.&lt;/ref&gt;

کشور استونی بیش از ۱۳۰ سرباز در چهارچوب نیروهای بین‌المللی کمک به امنیت، [[نیروهای بین‌المللی کمک به امنیت|آیساف]] در افغانستان داشت که در ولایت آشوب‌زده هلمند مستقر بودند.

با امضای توافقنامه‌ای میان آمریکا و جمهوری استونی، شهروندان استونیایی از اواخر سال ۲۰۰۸ میلادی می‌توانند بدون [[روادید]] به آمریکا سفر کنند.&lt;ref&gt;[http://origin.radiofarda.com/content/news/438855.html رادیو فردا]، بازدید: اکتبر ۲۰۱۲.&lt;/ref&gt;
{{-}}
{{Wide image|Alatskivi mõisa peahoone.jpg|550px|[[قلعه آلاتسکیوی]]}}

== جغرافیا ==
[[پرونده:En-map.png|بندانگشتی]]
{{اصلی|جغرافیای استونی}}
استونی ۴۵٬۲۲۷ کیلومتر مربع (۱۷۴۶۲ مایل مربع) وسعت دارد.
استونی کوچک‌ترین و شمالی‌ترین کشور منطقه [[بالتیک]] بوده و از تعداد زیادی جزیره در ساحل جنوبی خلیج فنلاند تشکیل شده‌است. این کشور متشکل است از سرزمینی کم‌ارتفاع، که در جنوب شرق ۳۱۸ متر ارتفاع می‌یابد، و دو جزیره اصلی. ۲۲ درصد آن را جنگل پوشانیده‌است و از چوب آن برای کاغذ و کبریت‌سازی استفاده می‌شود. استونی، از نظر منابع طبیعی فقیر می‌باشد.

در این کشور، دریاچه‌های فراوان و جنگل‌های متراکم زیادی، به چشم می‌خورد. استونی سه رودخانه اصلی دارد به نام‌های [[رود امایوگی|امایوگی]]، [[رود پارنو|پارنو]] و [[رود ناروا|ناروا]].

آب‌وهوای این کشور معتدل و مرطوب با تابستان‌های ملایم و زمستان‌های سرد است.

استونی ۵۶۱ کیلومتر مرز دارد و طول سواحل آن بسیار بیشتر از این یعنی ۳۷۹۴ کیلومتر است. در مرز شرقی استونی با روسیه، [[دریاچه پیپوس]] واقع شده و مرز شمالی را رودخانه ناروا تشکیل می‌دهد. استونی تنها در مرز جنوبی خود عارضه طبیعی مشخصی ندارد.

سطح کشور استونی کمابیش هموار است ولی در برخی سواحل آن زمین‌ها گاه با شیب زیادی از دریا بیرون آمده‌اند و در جنوب شرق کشور در پشت این سواحل نیز تپه‌زارها ادامه می‌یابند. بلندترین نقطه استونی یعنی [[سور مونامگی]] (به معنی کوه تخم‌مرغی بزرگ) که ۳۱۸ متر ارتفاع دارد نیز در این بخش از کشور واقع شده‌است.

در مناطق غربی و شمالی استونی صدها جزیره واقع شده که بیشتر آن‌ها غیرمسکونی هستند و از شماری از آنها در زمان شوروی به عنوان منطقه نظامی استفاده می‌شد. بزرگ‌ترین این جزایر ساره و هیو هستند که هر یک استان‌های جداگانه‌ای به‌شمار می‌آیند. از جزیره‌های کوچک‌تر مسکونی می‌توان به [[موهو]]، [[وورمسی]]، [[ویلساندی]]، [[آبروکا]]، [[کیهنو]]، و [[روهنو]] اشاره کرد.
{{Gallery
|width=160
|height=140
|lines=۴
|align=center
|File:Luftbild Finnischer Meerbusen.jpg|نگاره ماهواره‌ای از استونی
|File:Osmussaar 2001.jpg|[[اوسموسار]] یکی از جزایر پرشمار استونی
|File:Endla Looduskaitseala.jpg|دریاچه‌ای در استونی
|File:Tarvasjõgi.jpg|جنگل در استونی
|File:Purekkari neemel.jpg|بالاترین نقطه در سرزمین استونی، [[پارک ملی لاهما]]
|File:Altja jõgi Lahemaal.jpg|رودخانه آلتجا در [[پارک ملی لاهما]]، استونی
}}

== تقسیمات کشوری ==
استونی به ۱۵ استان (به استونیایی: maakonnad) تقسیم می‌شود که ناحیه‌های مدیریتی کشور هستند.

{| border="1" cellspacing="0" cellpadding="5" style="border-collapse:collapse; background:#ffffff;"
|- bgcolor="#f0f0f0"
! نقشه !! استان !! مرکز استان !! جمعیت
|-
|rowspan="18"| [[پرونده:Eesti maakonnad 2006.svg|چپ|440px]]
|-
| [[استان ایدا-ویرو|ایدا-ویرو]]||[[یووی]]||style="text-align:right"|۱۴۹٬۲۴۴
|-
| [[استان پارنو|پارنو]]||[[پارنو]]||style="text-align:right"|۸۲٬۵۸۴
|-
| [[استان پولوا|پولوا]]||[[پولوا]]||style="text-align:right"|۲۷٬۴۵۲
|-
| [[استان تارتو|تارتو]]||[[تارتو]]||style="text-align:right"|۱۵۰٬۲۸۷
|-
| [[استان رپلا|رپلا]]||[[رپلا]]||style="text-align:right"|۳۴٬۹۰۵
|-
| [[استان ساره|ساره]]||[[کورساره]]||style="text-align:right"|۳۱٬۳۴۴
|-
| [[استان لنه-ویرو|لنه-ویرو]]||[[راکوره]]||style="text-align:right"|۵۹٬۸۶۱
|-
| [[استان لنه|لنه]]||[[هاپسالو]]||style="text-align:right"|۲۴٬۱۸۴
|-
| [[شهرستان هاریو|هاریو]]||[[تالین]]||style="text-align:right"|۵۵۲٬۶۴۳
|-
| [[استان هیو|هیو]]||[[کاردلا]]||style="text-align:right"|۸٬۴۷۰
|-
| [[استان والگا|والگا]]||[[والگا، استونی|والگا]]||style="text-align:right"|۳۰٬۱۵۸
|-
| [[استان وورو|وورو]]||[[وورو]]||style="text-align:right"|۳۳٬۴۳۹
|-
| [[استان ویلیاندی|ویلیاندی]]||[[ویلیاندی]]||style="text-align:right"|۴۷٬۵۹۴
|-
| [[استان یاروا|یاروا]]||[[پایده]]||style="text-align:right"|۳۰٬۵۵۳
|-
| [[استان یوگوا|یوگوا]]||[[یوگوا]]||style="text-align:right"|۳۱٬۳۹۸
|-
|}

== شهرها ==
{{شهرهای اصلی استونی}}

== اقتصاد ==
{{اصلی|اقتصاد استونی}}
خاک استونی، قابلیت کشت مناسبی نداشته، و دامداری آن نیز، فقط جوابگوی ۲۰ درصد نیاز کشور است. در سالیان اخیر، منابع محدودی از نفت و فسفریت در این کشور یافت شده‌است.

صنایع عمده این کشور عبارتند از: صنایع چوب، نساجی، صنایع مهندسی، فرآوری غذایی.

گاز برای استفاده گرمایشی و صنعتی از شیست قیردار استخراج می‌شود. محصول عمده بخش مهم کشاورزی و دامپروری لبنیات است. مشکلات بزرگ اقتصادی نتیجه وابستگی شدید استونی به تجارت با روسیه بوده‌است.
اقتصاد کشور هنوز در حد وسیعی در اختیار دولت است، ولی در زمینه خصوصی‌سازی اندکی پیشرفت حاصل شده‌است.

جمهوری استونی هفدهمین کشور اتحادیه اروپاست که به حوزه یورو پیوسته است. استونی نخستین کشور از جمهوری‌های شوروی سابق بود که واحد پول یورو را به جای پول ملی، به گردش درآورد. بیست سال پس از جدا شدن استونی از [[اتحاد جماهیر شوروی]]، برای بسیاری از مردم استونی، پیوستن به یورو این موضوع را ثابت کرد که آنها به غرب پیوسته‌اند. کاهش هزینه‌های دولتی که برای پیوستن استونی به حوزه یورو ضروری بوده، سبب افزایش نرخ بیکاری در این کشور و رسیدن آن به ۱۶ درصد شد. [[بحران بدهی‌های اروپا]] در گذشته به شدت به استونی صدمه زده‌بود.&lt;ref&gt;بی‌بی‌سی فارسی: [http://www.bbc.co.uk/persian/business/2011/01/110101_l04_estonia_euro.shtml استونی به یورو پیوست]، ۱ ژانویه ۲۰۱۱–۱۱ دی ۱۳۸۹.&lt;/ref&gt;

== مردم ==
{{bar box
|float = left
|title = اقوام ساکن استونی
|bars =
{{bar percent|استونیایی|DarkSlateGray|۶۸٫۷}}
{{bar percent|روس|DarkSlateGray|۲۴٫۸}}
{{bar percent|اوکراینی|DarkSlateGray|۲٫۰}}
{{bar percent|بلاروسی|DarkSlateGray|۱٫۱}}
{{bar percent|فنلاندی|DarkSlateGray|۰٫۸}}
{{bar percent|دیگران|DarkSlateGray|۱٫۶}}
}}

پیش از [[جنگ جهانی دوم]]، مردم استونیایی‌تبار ۸۸ درصد از جمعیت کشور را تشکیل می‌داد و اقلیت‌های قومی ۱۲ درصد باقی‌مانده را تشکیل می‌دادند.
بزرگ‌ترین گروه‌های اقلیتی در سال ۱۹۳۴ عبارت بود از روس، آلمانی، سوئدی، لتونیایی، یهود، لهستانی، فنلاندی و [[اینگری‌ها]].
بین سال‌های ۱۹۴۵ و ۱۹۸۹، با اجرای برنامه روسی‌سازی شوروی‌ها درصد استونیایی‌تبارها در میان مردم این کشور به به ۶۱ درصد کاهش یافت.
شوروی مهاجرت انبوه کارگران صنعتی از روسیه، اوکراین، و بلاروس را به استونی ترویج کرد و بسیاری از استونیایی‌ها در زمان جنگ ناچار به مهاجرت شدند. [[جوزف استالین]] نیز دست به تبعیدهای دسته جمعی و اعدام مردم استونی زد به طوری‌که در جریان دوران «پاکسازی» او ۱۱۰ هزار تن از مردم استونی کشته و یا [[تبعید]] شدند.&lt;ref name="Einst.ee"&gt;{{cite web|url=http://old.estinst.ee/factsheets/ethnic_minor/|date=26 December 1998 |title=Ethnic minorities in Estonia: past and present |publisher=Einst.ee |accessdate=2 June 2010|archiveurl=http://web.archive.org/20110807204855/old.estinst.ee/factsheets/ethnic_minor/|archivedate=7 August 2011}}&lt;/ref&gt;

در دهه پس از استقلال، مهاجرت گسترده روس‌ها از استونی و برچیده شدن پایگاه‌های نظامی روسیه در سال ۱۹۹۴ باعث شد که نسبت قوم استونیایی در استونی از ۶۱٪ در سال ۲۰۰۶ میلادی به ۶۹٪ درصد افزایش پیدا کند.&lt;ref name="Einst.ee"/&gt;

== فرهنگ ==
{{جعبه میله
| title=ادیان در استونی (سال ۲۰۰۰)
| float=left
| bars=
{{Bar percent|بدون دین|SlateGray|۷۰٫۸}}
{{Bar percent|[[لوتریانیسم]]|DodgerBlue|۱۳٫۶}}
{{Bar percent|[[کلیسای ارتدکس شرقی|ارتدکس شرقی]]|DeepPink|۱۲٫۸}}
{{Bar percent|دیگر ادیان|YellowGreen|۲٫۸}}
}}
در سال ۲۰۱۰، تعداد ۲۴۵ موزه در استونی وجود داشت که به طور جمعی بیش از ۱۰ میلیون شیء در آن‌ها به نمایش درآمده‌است.

[[فرهنگستان هنر استونی]] (به استونیایی: Eesti Kunstiakadeemia، EKA) ارائه آموزش عالی در هنر، طراحی، معماری، رسانه، تاریخ هنر و آموزش مرمت آثار را برعهده دارد.
رویکرد فرهنگسرای ویلیاندی (Viljandi) [[دانشگاه تارتو]] همگانی کردن فرهنگ بومی از طریق ارائه برنامه‌های درسی در رشته‌های ساختمان‌سازی بومی، آهنگری بومی، طراحی پارچه و لباس بومی، صنایع دستی سنتی و موسیقی سنتی است.&lt;ref&gt;[http://www.postimees.ee/616164/eesti-245-muuseumis-sailitatakse-10-miljonit-museaali/ Eesti 245 muuseumis säilitatakse 10 miljonit museaali]. ''Postimees'', 10-30-2011. (in Estonian)&lt;/ref&gt;

هستهٔ اولیهٔ شعر معاصر استونی با آرمان‌گرایی استقلال‌طلبانهٔ آن، موجب پدید آمدن گروهی از شاعرانی شد که کارشان را از ۱۹۰۵ آغاز کردند و با نام «[[استونی‌های جوان]]» شهرت دارند.&lt;ref name="ترابی، ضیاءالدین"&gt;ترابی، ضیاءالدین: شعر معاصر استونی. در: مجله «شعر»، نیمه دوم زمستان ۱۳۸۳ - شماره ۴۰.&lt;/ref&gt;

پس از استقلال جمهوری استونی از امپراطوری تزاری روس و قرن‌ها سلطه فئودالی آلمانی‌ها، شعر «[[ماری اوندر]]» به عنوان الگوی سنتی شعر استونی شناخته شد و نام او را به عنوان نامزد جایزهٔ ادبی نوبل مطرح کرد.&lt;ref name="ترابی، ضیاءالدین"/&gt;

در دهه ۱۹۳۰ نسل سوم شاعران استونی قدم به عرصهٔ وجود گذاشتند، که از آن میان می‌توان به شاعرانی چون: «[[بتی الور|بتّی الور]]»، «[[اوکو ماسینگ]]» و «[[برنارد کانگرو]]» اشاره کرد؛ که از میان آنان «بتّی الور»، پس از درگذشت «ماری اوندر» عنوان شاعر ملی استونی را به دست آورد.&lt;ref name="ترابی، ضیاءالدین"/&gt;

حرکت جدید شعر معاصر استونی که از دههٔ پنجاه به بعد رو به رشد نهاده بود، در دهه‌های بعد نیز به حرکت خود ادامه داد و در حال حاضر نیز به رشد خود ادامه می‌دهد.&lt;ref name="ترابی، ضیاءالدین"/&gt;

== منابع ==
{{پانویس|۲}}
{{ویکی‌سفر}}
{{ویکی‌انبار-رده|Estonia}}

== پیوند به بیرون ==
* [http://origin.radiofarda.com/content/f14_Stonia_Politics/477091.html رأی‌گیری با تلفن همراه در استونی]. در رادیو فردا. (به فارسی).

{{کشورهای مستقل اروپا}}
{{کشورهای اتحادیه اروپا}}
{{اعضای ناتو}}
{{داده‌های کتابخانه‌ای}}
{{پایتخت‌های اروپا}}
[[رده:استونی]]
[[رده:اروپای شمالی]]
[[رده:ایالات و نواحی بنیان‌گذاری‌شده در سال ۱۹۹۱ (میلادی)]]
[[رده:ایالت‌ها و قلمروهای بنیان‌گذاری‌شده در ۱۹۱۸ (میلادی)]]
[[رده:جمهوری‌ها]]
[[رده:کشورهای اروپایی]]
[[رده:کشورهای حوزه دریای بالتیک]]
[[رده:کشورهای عضو اتحادیه اروپا]]
[[رده:کشورهای عضو سازمان ملل متحد]]
[[رده:کشورهای عضو ناتو]]
[[رده:لیبرال دموکراسی]]</text>
      <sha1>as4w55iy5zspx64rdbitmwu9z8doamy</sha1>
    </revision>
  </page>
  