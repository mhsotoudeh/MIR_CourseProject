<page>
    <title>تکواندو</title>
    <ns>0</ns>
    <id>6089</id>
    <revision>
      <id>17924530</id>
      <parentid>17707292</parentid>
      <timestamp>2016-08-19T09:21:50Z</timestamp>
      <contributor>
        <username>مام وطن</username>
        <id>177353</id>
      </contributor>
      <model>wikitext</model>
      <format>text/x-wiki</format>
      <text xml:space="preserve">[[پرونده:Steven Ho Martial Arts Kick.jpg|بندانگشتی|اجرای یک ضربهٔ هوریوچاگی پرشی از استیون هو]]
[[پرونده:Taekwondo Fight 01.jpg|بندانگشتی|چپ|200px|دو تکواندوکار در حال مبارزه.]]
'''تکواندو''' (زبان کره‌ای: خط [[هانگول]]: '''태권도''' خط [[هانجا]] :跆拳道) یک [[ورزش رزمی]] کره‌ای و یکی از ورزش‌های المپیکی است. تکواندو [[ورزش ملی]] [[کره جنوبی]] و دارای بیشترین تعداد ورزشکار در میان [[ورزش رزمی|ورزش‌های رزمی]] در سراسر دنیا است.

تکواندو یک رشته رزمی مدرن محسوب می‌شود که پس از [[جنگ جهانی دوم]] با کوشش استادان هنرهای رزمی [[کره جنوبی]] و با تلفیق رشته [[اوکیناوایی]] [[کاراته]] به ویژه سبک [[شوتوکان]]، [[هنرهای رزمی چینی]] و هنرهای رزمی سنتی کره‌ای همچون [[تکیون]] و [[سوباک]] پایه‌گذاری شد. استیل خاص این رشته هجومی که متکی بر ضربات پا با حداکثر قدرت و سرعت است و بر حفظ فاصله فیزیکی با دشمن و طراحی فنون برای دور کردن مهاجم تأکید دارد، آن را از تمام سبک‌های رزمی موجود در دنیا متمایز می‌کند.

== نام ==
در دوره باستان، انسان هیچ چیزی بیش از دست خالی نداشت تا از خودش دفاع کند لذا طبیعتاً به مبارزات برپایه همین دست خالی روی آورد. بعدها که ساخت سلاح‌ها و توسعه آنها برای حمله یا دفاع آغاز گردید، بازهم مردم از مبارزه با دست خالی لذت می‌بردند که این بار برای تقویت قوای جسمی شان این کار را انجام می‌دادند و همچنین برای نشان دادن رسومات قبیله‌ای شان. مثلاً برخی قبیله‌ها سبک خاصی برای مبارزه داشته‌اند مانند سبک‌های مار، پلنگ و… که هرکدام برای فخر فروختن قبیله‌ای برای قبیله دیگر بود.&lt;ref name="sooot.ir"&gt;[http://sooot.ir/1393/08/15/تاریخ-تکواندو-1-از-انسان-های-اولیه-تا-گو.html/ تاریخ تکواندو 1 : انسان‌های اولیه تا گوگوریو و شیلا]&lt;/ref&gt;

در دوران‌های اولیه [[شبه جزیره کره]]، آنها سه قبیله اصلی داشتند که هرکدام از هنرهای رزمی خودشان در رقابت‌های تشریفاتی مذهبی استفاده می‌کردند. در همین مسابقات بود که مردم آرام آرام با کسب تجربه از تکنیک‌های مبارزات همدیگر توانستند بر چهارپایان وحشی نیز غلبه کنند که همین دفاع‌ها و حملات مردم آن زمان یکی از منابع تحلیل‌های امروز ما به حساب می‌آید.&lt;ref name="sooot.ir" /&gt;

بسیاری بر این باورند که همین حرکات پایه تکواندوی امروزی به حساب می‌آید که نام این ورزش نیز از نام‌های [[سوباک]] و [[تائه کیون]] و… نشات گرفته است.&lt;ref name="sooot.ir" /&gt;
کلمه تکواندو از سه بخش تشکیل می‌شود:
* 태 «تِ» = ضربه زدن دفاع کردن و شکستن توسط پا
* 권 «کوان» = ضربه زدن دفاع کردن و شکستن توسط دست
* 도 «دو» = راه و روش
* «چاریولت» تکان نخوردن از جای خود
* «کینم» احترام کلاس
* «تکوان» احترام به استاد

== تکواندو نوین ==
[[پرونده:Flying Double Side Kick in Martial Arts.JPG|بندانگشتی|یوپ‌چاگی پرشی با دو پا]]
پس از پایان جنگ و آزادی کره ورزشهای رزمی سنتی این کشور تا حد زیادی با رشته‌های ژاپنی همانند [[کاراته]]، [[کندو]] و [[جودو]] آمیخته شده بود، در عین حال بسیاری از رزمی کاران کره هم با آموختن هنرهای رزمی چینی آن‌ها را وارد کره کرده بودند. در آن زمان بیشتر اصطلاح‌های «[[تانگ سو دو]]» و «کونگ سو دو» برای نام گذاری ورزشی که بعدها به تکواندو معروف شد، به کار می‌رفت.

در یازدهم آوریل سال ۱۹۵۵ نام تکواندو توسط ژنرال '''چوی هونگ هی''' در جلسه‌ای در کره بر روی هنر رزمی کره‌ای‌ها ثبت گردید و از سوی مقامات سیاسی به رسمیت شناخته شد. در شناساندن و ارائه تکواندو نوین از زحمات و تأثیرات به سزای ژنرال '''چوی هونگ هی''' بنیان‌گذار تکواندو نمی‌توان به سادگی گذشت و این حقیقتی غیرقابل انکار است. در سال ۱۹۶۵ انجمن تکواندو کره و در سال ۱۹۶۶ فدراسیون بین‌المللی تکواندو (I.T.F) در کره، و در سال ۱۹۷۳ فدراسیون جهانی تکواندو (W.T.F) با حمایت رجال سیاسی کره جنوبی تأسیس شد.&lt;ref&gt;توکل شعار، حمیدرضا، ورزش‌های رزمی و بنیان گذاران بزرگ آن، تهران، انتشارات مهر، ۱۳۹۴، ص ۹۵.&lt;/ref&gt;

تلاش برای بازسازی تکواندو و بازگرداندن آن به حالت اصلی خود در نهایت منجر به تبدیل این رشته به [[ورزش ملی]] کره و محبوبترین سبک رزمی در سراسر دنیا شد:
* ۱۹۵۹ - «انجمن تا سو دو» تأسیس شد. هدف این نهاد ایجاد یگانگی در هنرهای رزمی کره‌ای بود.&lt;ref&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= Korea Taekwondo Association |سال=|شابک=|نویسنده=KTA |نویسندگان سایر بخش‌ها=|ترجمه=|صفحه= |زبان=en |مقاله= [http://www.koreataekwondo.org/english/html/kta/kta_index.html History] |ژورنال= |نشریه=www.koreataekwondo.org |تاریخ=2003 |دوره= |شماره= |شاپا=}} Retrieved on 2007-08-11.&lt;/ref&gt;
* ۱۹۶۲ – تکواندو به عنوان یک بازی رسمی به چهل و سومین دوره بازی‌های ملی کره جنوبی وارد شد.
* ۱۹۶۵ - «انجمن تا سو دو» به «انجمن تکواندو» تغییر نام داد.
* ۱۹۷۲ - [[کوکی وان]] تأسیس شد. این باشگاه تا امروز بالاترین مرجع فنی تکواندو بوده‌است.
* ۱۹۷۳ – تأسیس [[فدراسیون جهانی تکواندو]](WTF)
* ۱۹۷۳ – برگزاری نخستین دوره بازیهای جهانی این رشته در کره با شرکت ۲۰۰ ورزشکار از ۱۹ کشور. [[آمریکا]]، [[تایوان]] و [[مکزیک]] در جدول رده‌بندی پس از کره قرار گرفتند.
* ۱۹۷۶ – شورای بین‌المللی ورزشهای نظامی «[[سیزم]]» تکواندو را به عنوان یکی از بازی‌های خود پذیرفت.
* ۱۹۸۳ – [[کمیته بین‌المللی المپیک]] «فدراسیون جهانی تکواندو» را به عنوان یکی از اعضای خود اعلام کرد.
* ۱۹۸۶ – برگزاری تکواندو به عنوان یک ورزش نمایشی در [[بازی‌های آسیایی ۱۹۸۶|بازی‌های آسیایی سئول]].
* ۱۹۸۸ – برگزاری تکواندو به عنوان یک ورزش نمایشی در [[المپیک سئول]].
* ۱۹۹۴ – تکواندو به عنوان یک رشته رسمی در [[بازی‌های آسیایی هیروشیما]] برگزار شد.
* ۲۰۰۰ - در [[المپیک سیدنی]] تکواندو دومین هنر رزمی آسیایی (پس از [[جودو]]) شد که به عنوان یک رشته رسمی در [[المپیک]] برگزار می‌شود.

ترتیب رنگ کمربندهای رده در تکواندو:
# کمربند سفید (پک تی) :نشانگر صداقت، پاکی، صفا، صمیمیت، صلح و دوستی و برادری می‌باشد که به عنوان دانه محسوب می‌شود
# کمربند زرد (نورانگ تی) :به عنوان خاک و اب و بارور ساختن کمربند سفید است.
# کمربند سبز (نوک تی) :به عنوان جوانه‌ای که از خاک می‌روید.
# کمربند ابی (چونگ تی) :به عنوان اب، هوا و اکسیژن است که به جوانه کمک می‌کند تا ریشه نماید.
# کمربند قرمز (هونگ تی) :گلی که شکفته است.
# کمربند مشکی (هوک تی) :به عنوان میوه ان گل است که درون هر میوه دانه‌هایی است که به عنوان شاگردان و یا هر دانه به عنوان یک دان است.

ترتیب رنگ کمربندهای رده میانی در تکواندو:
(نیازمند پانویس)

== پانویس ==
{{پانویس}}

== منابع ==
* توکل شعار، حمیدرضا، '''ورزش‌های رزمی و بنیان گذاران بزرگ آن'''، تهران، انتشارات مهر، ۱۳۹۴.
* جئوراک کیم، '''تکواندو'''، ترجمه: قادر شاسب، تبریز، انتشارات تلاش، ۱۳۸۱

== پیوند به بیرون ==
{{ویکی‌انبار-رده|Taekwondo}}
* [http://www.wtf.org/ فدراسیون جهانی تکواندو]
* [http://www.kukkiwon.or.ko/ کوکی وان]
* [http://www.itftkd.org/ فدراسیون بین‌المللی تکواندو]

{{هنرهای رزمی}}
{{ورزش‌های المپیک}}
{{موضوعات کره}}

[[رده:تکواندو]]
[[رده:سبک‌های هنرهای رزمی ترکیبی]]
[[رده:کره جنوبی]]
[[رده:ورزش‌های ابداع‌شده در کره]]
[[رده:ورزش‌های المپیک]]
[[رده:ورزش‌های المپیک تابستانی]]
[[رده:ورزش‌های مبارزه‌ای]]
[[رده:ورزش‌های مدال‌آورنده برای ایران در المپیک]]
[[رده:هنرهای رزمی]]
[[رده:هنرهای رزمی کره‌ای]]</text>
      <sha1>3y83alie25b663tll2kjm6lt6q9rntp</sha1>
    </revision>
  </page>
  