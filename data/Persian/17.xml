<page>
    <title>کیخسرو</title>
    <ns>0</ns>
    <id>3047</id>
    <revision>
      <id>18124904</id>
      <parentid>18124901</parentid>
      <timestamp>2016-09-19T16:24:30Z</timestamp>
      <contributor>
        <username>Mani-bakhtiar</username>
        <id>5687</id>
      </contributor>
      <minor />
      <comment>/* پادشاهی */ ابرابزار</comment>
      <model>wikitext</model>
      <format>text/x-wiki</format>
      <text xml:space="preserve">{{دیگر کاربردها}}
[[پرونده:Baysonghori Shahnameh battle-scene.jpg|بندانگشتی|200px|چپ|نبرد سپاه ایران به رهبری کیخسرو با سپاه توران به رهبری افراسیاب]]
'''کیخسرو''' در اساطیر و حماسه‌های ایرانی و [[شاهنامه|شاهنامهٔ فردوسی]]، فرزند [[سیاوش پسر کاووس|سیاوش]] و فرنگیس&lt;ref&gt;[[فریگیس|Farangis]]&lt;/ref&gt; و نوهٔ [[کاووس پسر کیقباد|کیکاووس]] و [[افراسیاب]] و یکی از نامدارترین شهریاران و دلاوران است. واژه کیخسرو به معنی «شاه نیک‌نام» است.

کیخسرو در عدالت و شهامت، سرآمد شاهان دیگر کیانی می‌باشد و به نسبت از کیکاووس خوش‌نام‌تر است. زیرا کیکاووس در شاهنامه اعمالی موذیانه&lt;ref&gt;از قبیل ندادن نوش‌دارو به رستم برای بهبودی [[سهراب]]&lt;/ref&gt; انجام می‌دهد اما کیخسرو به عنوان پادشاهی عادل و شجاع باقی می‌ماند. در ''[[شاهنامه]]'' و همچنین در متون [[پهلوی (زبان)|پهلوی]] کیخسرو نمادی از یک شاهنشاه آرمانی است.

دستور مرگ سیاوش را [[افراسیاب]] صادر می‌کند و کیخسرو انتقام پدرش را از [[افراسیاب]] می‌گیرد.

== زندگی‌نامه ==
طبق اسطوره‌ها کیخسرو در توران بعد از کشته شدن سیاوش در خانه [[پیران ویسه]]  زاده شد. فردوسی داستان زاده شدن کیخسرو را چنین نقل می‌کند:&lt;ref&gt;{{یادکرد وب|نشانی=http://ganjoor.net/ferdousi/shahname/siavosh/sh13/|عنوان=گنجور » فردوسی » شاهنامه » داستان سیاوش » داستان سیاوش » بخش ۱۳|ناشر=ganjoor.net|بازبینی=2016-09-18}}
&lt;/ref&gt;

{{شعر}}
{{ب|شبی قیرگون ماه پنهان شده|به خواب اندرون مرغ و دام و دده}}
{{ب|چنان دید سالار پیران به خواب|که شمعی برافروختی ز آفتاب}}
{{ب|سیاوش بر شمع تیغی به دست|به آواز گفتی نشاید نشست}}
{{ب|کزین خواب نوشین سر آزاد کن|ز فرجام گیتی یکی یاد کن}}
{{ب|که روز نوآیین و جشنی نوست|شب سور آزاده کیخسروست}}
{{ب|سپهبد بلرزید در خواب خوش|بجنبید گلهشر خورشید فش}}
{{ب|بدو گفت پیران که برخیز و رو|خرامنده پیش فرنگیس شو}}
{{ب|سیاووش را دیدم اکنون به خواب|درخشان‌تر از بر سپهر آفتاب}}
{{ب|که گفتی مرا چند خسپی مپای|به جشن جهانجوی کیخسرو آی}}
{{ب|همی رفت گلشهر تا پیش ماه|جدا گشته بود از بر ماه شاه}}
{{ب|بدید و به شادی سبک بازگشت|همانگاه گیتی پرآواز گشت}}
{{ب|بیامد به شادی به پیران بگفت|که اینت به آیین خور و ماه جفت}}
{{ب|یکی اندر آی و شگفتی ببین|بزرگی و رای جهان آفرین}}
{{ب|تو گویی نشاید مگر تاج را|و گر جوشن و ترگ و تاراج را}}
{{ب|سپهبد بیامد بر شهریار|بسی آفرین کرد و بردش نثار}}
{{ب|بران برز و بالا و آن شاخ و یال|تو گویی برو برگذشتست سال}}
{{ب|ز بهر سیاوش دو دیده پر آب|همی کرد نفرین بر افراسیاب}}
{{پایان شعر}}

پیران ویسه، پس از تولد کیخسرو به‌دستورِ افراسیاب که نگرانِ جانشینی آیندهٔ نوادهٔ خود بود، کودک را به چوپانان سپرد، اما در ده سالگی او را به نزد خویش فرا خواند و به تربیت‌اش همّت گماشت.

== پادشاهی ==
[[گودرز]] پهلوان ایرانی، شبی در خواب دید که سیاوش فرزندی به اسم کیخسرو در کشور [[توران]] دارد. پس پسرش [[گیو]] را که او نیز از پهلوانان ایرانی بود به [[توران]] فرستاد. کیخسرو به ایران بازگشت و قرار بر شاه شدنش شد؛ ولی [[توس پسر نوذر|توس]]، خشمگین شد و اظهار نمود که پسر کاووس&lt;ref&gt;عموی کیخسرو&lt;/ref&gt; فریبرز لایق‌تر از کیخسرو است. قرار بر رقابتی شد بین دو پهلوان و بهانهٔ این رقابت این شد که هرکس [[دژ بهمن]] در [[اردبیل]] را که متعلق به دیوها و اهریمنان است بگشاید، شاه خواهد شد. [[فریبرز]] نتوانست و کیخسرو، پیروزمندانه دژ را گشود.

== جنگ‌های ایران و توران ==
[[پرونده:KayKhosrowMotherandGrandmother.jpg|بندانگشتی|330px|کیخسرو در حال عزیمت به ایران]]
در زمان پادشاهی کیخسرو جنگ‌های بزرگی میان ایران و توران رخ می‌دهد که در نهایت به پیروزی [[ایران]] می‌انجامد. یکی از این جنگ‌ها [[جنگ دوازده رخ]] است. در این جنگ، دوازده پهلوان بزرگ ایران مانند گیو و گودرز با دوازده نامدار تورانی به جنگ تن به تن می‌پردازند.

== کناره‌گیری از پادشاهی ==
پس از قریب به ۶۰ سال فرمانروایی ظفرمندانه به همراه پیروزی‌های بزرگ برای ایران، کیخسرو از تخت سلطنت کنار می‌رود و آن را برای جانشینش، [[لهراسب]]، باقی می‌گذارد. گفته می‌شود او به کوه‌ها برای عبادت رفت و عمر جاودان یافت، در دوران [[سوشیانس]] او برای کمک باز خواهد گشت. عده‌ای از پهلوانان نیز که با او بودند در برف گم می‌شوند.

بر اساس اشعار [[شاهنامه]] او پس از سپردن پادشاهی و وداع با یاران و بزرگان سپاه، خود تن در آب روشن شستشو داد و بر فراز کوهی، در سپیده دم و با طلوع خورشید ناپدید شد. باور عمومی بر این است که آن کوه [[دماوند]] است.
[[پرونده:Kai Khusrau Shahnameh Met 34.24.5.jpg|بندانگشتی|چپ|300px|برگی از [[شاهنامه]] متعلق به سده ۱۴ میلادی ([[دوره ایلخانی]]){{سخ}}کیخسرو، [[افراسیاب]] را به کین پدرش [[سیاوش]] می‌کشد.{{سخ}}محل نگهداری: [[موزه متروپولیتن نیویورک]]]]

== کیخسرو از دیدگاه عرفان ==
به گفتهٔ [[سهروردی]]، کیخسرو عارف، صاحب فرّ کیانی بوده و معراج روحانی داشته و نفس او منقّش به انوار قُدس الهی شده بود و بوسیله آن انوار، همهٔ انسانها او را تعظیم می‌کردند.

همچنین در اشعار عارفان مانند [[حافظ]] و [[عطار]] به بزرگی و نیک‌رفتاری ستوده شده‌است. برخی از پژوهشگران، سال‌های زندگی او را نزدیک به ظهور [[زرتشت]] می‌دانند. در روایات مذهبی زرتشتیان و کتاب [[اوستا]] از او به عنوان کسی که سوار بر سروش آسمانی که در آخرالزمان رجعت می‌کند و به یاری [[سوشیانت]] برمی‌خیزد، یاد شده‌است.

== شباهتهای کیخسرو با کوروش کبیر ==
نه تنها اسطوره شناسان معاصر مانند خالقی مطلق و مفرد کهلان و پرویز رجبی و دیگران معتقدند که کیخسرو همان کوروش است بلکه در منابع کهن نیز که بدست ما رسیده بنوعی به آن اشاره شده و یکی از کسانیکه کوروش را همان کیخسرو می‌داند بیرونی است.
در کتاب‌های سیر و اخبار که از روی کتب اهل مغرب نقل شده، ملوک ایران و بابل را نام برده‌اند و از فریدون که نزد آنان «یافول» نام دارد
شروع کرده‌اند تا دارا… و کوروش که همان کیخسرو است (بیرونی، ۱۳۸۶: ص ۱۵۱–۱۵۲).
[http://www.iranboom.ir/nam-avaran/koroshe-bozorg/3541-keikhsore-korosh.html]
[http://parssea.org/?p=7888]

== کوه شاه کیخسرو ==
غار کیخسرو یا [[کوه شاه کیخسرو]] یا کوه شاه زنده در [[شهرستان شازند]] واقع گشته است. این کوه به خاطر غاری که در آن وجود دارد یکی از اماکن مقدس و همچنین اسطوره‌ای، برای پیروان دین زرتشتی است؛ و هر سال زرتشتیانی از هندوستان و شهرهای ایران جهت زیارت و ادای احترام در این محل گرد هم می‌آیند.

== جستارهای وابسته ==
* [[شاهنامه]]
* [[فردوسی]]
* [[جنگ بزرگ کیخسرو]]
* [[جنگ دوازده‌رخ]]
* [[شهرستان شازند]]
* [[قنات قصبه]]

== پانویس ==
{{پانویس}}

== منابع ==
* مجلهٔ ایران‌شناسی، سال هفتم، بهار ۱۳۷۴، شماره ۱ کیخسرو همان کوروش کبیر است. جلال خالقی
*[http://www.iranboom.ir/nam-avaran/koroshe-bozorg/3541-keikhsore-korosh.html]
* اولین همایش ۱۲ رخ دکتر یاحقی،  [http://parssea.org/?p=7888]
* ''اوستا، کهن‌ترین سرودهای ایرانیان''، گزارش و پژوهش جلیل دوستخواه

== پیوند به بیرون ==
{{کیانیان}}
{{اساطیر ایران}}
{{شاهنامه}}
{{جغرافیای شاهنامه}}
{{کشورهای شاهنامه}}
{{پیش از پادشاهی ماد}}

[[رده:آثار تاریخی ازبکستان]]
[[رده:شخصیت‌های شاهنامه]]
[[رده:شهرستان شازند]]</text>
      <sha1>m5o8454duo5kiiq84rrlje367vcjduc</sha1>
    </revision>
  </page>
  