<page>
    <title>خاورمیانه</title>
    <ns>0</ns>
    <id>3220</id>
    <revision>
      <id>18134258</id>
      <parentid>18128474</parentid>
      <timestamp>2016-09-21T13:24:23Z</timestamp>
      <contributor>
        <username>Babaksaeidpour</username>
        <id>477903</id>
      </contributor>
      <comment>/* اصطلاح اروپایی */اصلاح پیوند(ها) به صفحهٔ ابهام‌زدایی ([[کره]])  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">{{اشتباه نشود|غرب آسیا}}
{{بدون منبع}}
[[پرونده:Middle East (orthographic projection).svg|چپ|250px|بندانگشتی|{{وسط|منطقهٔ جغرافیایی خاور میانه، واقع در جنوب غربی قاره [[آسیا]] که دربرگیرندهٔ کشورهای بین [[مصر]] و [[ایران]] است.}}]]
'''خاورمیانه''' منطقه‌ای است تراقاره‌ای که شامل عمدهٔ [[غرب آسیا]] و [[مصر]] است.

این ناحیه گروه‌های فرهنگی و نژادی گوناگونی مانند [[مردم ایران|ایرانیان]]، [[آشوری‌ها]]، [[ترک‌های آناتولی]]، [[اسرائیلی]]، [[عرب]] و [[بربرها]] را در خود جای داده‌است. زبان‌های اصلی این منطقه عبارت است از
[[فارسی]]، [[ترکی آذربایجانی]]، [[کردی]]، [[بلوچی]]، [[آشوری]]، [[ترکی استانبولی]]، [[عربی]] و [[عبری]]. در بعضی زمینه‌ها واژه بسط یافته خاورمیانه به تازگی شامل کشورهای [[افغانستان]]، [[پاکستان]]، [[قفقاز]]، [[آسیای مرکزی]] و [[آفریقای شمالی]] شده است که علاوه بر آنچه یاد شد زبان [[اردو]] و [[زبان پشتو|پشتو]] را نیز در بر می‌گیرد.

بسیاری از تعریف‌های «خاورمیانه» —چه در کتابهای مرجع و چه در اصطلاح عامیانه— آن را ناحیه‌ای در [[آسیا|جنوب غربی آسیا]] و دربرگیرندهٔ کشورهای بین [[ایران]] و [[مصر]] معرفی می‌کنند. با این که بخش بیش‌تر کشور مصر (به جز [[صحرای سینا]]) در آفریقای شمالی واقع شده ولی آن را جزو «خاور میانه» می‌دانند. کشورهای شمال آفریقا از قبیل [[لیبی]]، [[تونس]] و [[مراکش]] بر خلاف خاورمیانه، در رسانه‌های عمومی کشورهای آفریقای شمالی خوانده می‌شوند.

== تاریخ ==
خاورمیانه از نخستین خاستگاه‌های تمدن جهان بوده‌است. بسیاری از باورها و آیین‌های جهان از اینجا برخاسته‌اند، نخستین یافته‌های آدمی در اینجا بوده، و همچنین نخستین برخورد انسانهای هوشمند آفریقایی (نسل امروز انسان‌ها) و انسان‌های نیاندرتال می‌باشد. نخستین قانون‌های جهان (قانون حمورابی) در اینجا نوشته شده است.

خاورمیانه از میانه [[قرن بیستم]]، مرکز توجه جهانی و شاید حساسترین منطقه جهان از نظر استراتژیکی، اقتصادی، سیاسی و فرهنگی بوده‌است و مکان کشمکشهای دراز مدت [[اعراب]] و [[اسرائیل]] است. خاورمیانه زادگاه ادیان مهمی چون [[یهودیت]]، [[مسیحیت]]، [[اسلام]]، [[بهائیت]] و ادیان غیر ابراهیمی مثل [[دین زرتشتی]]، [[آیین مهر]] و [[آیین مانوی|مانوی]] است.

== مرزها ==
[[پرونده:MiddleEast.png|بندانگشتی|300px|نقشه کشورهایی که مجموعاً به آنها خاورمیانه گفته می‌شود.]]
اصطلاح خاورمیانه شناسندهٔ منطقه‌ای فرهنگی است، در نتیجه مرز مشخصی برای آن وجود ندارد. به طور کلی کشورهای این منطقه عبارت‌اند از:
* {{JOR}}
* {{isr}}
* {{UAE}}
* {{IRI}}
* {{BHR}}
* {{TUR}}
* {{پرچم|حکومت خودگردان فلسطین}}
* {{SYR}}
* {{IRQ}}
* {{KSA}}
* {{OMA}}
* {{QAT}}
* {{KUW}}
* {{LBN}}
* {{EGY}}
* {{YEM}}

کشورهای غربی این منطقه ({{ALG}}، {{TUN}}، {{LBY}} و [[مراکش]]) به دلیل وابستگی شدید تاریخی و فرهنگی پیشتر بخشی از خاورمیانه شمرده می‌شوند. [[سودان]] نیز یکی از این کشورها به شمار می‌آید. کشورهای آفریقایی {{MRT}} و {{SOM}} نیز پیوندهایی با خاورمیانه دارند. {{TUR}} و {{CYP}} که از نظر جغرافیایی درون و یا نزدیک این منطقه هستند، خود را بخشی از اروپا می‌دانند. ایران را مرز شرقی خاورمیانه می‌انگارند، البته {{AFG}} را نیز از کشورهای این بخش‌بندی به شمار می‌آورند که درقلب آسیا موقعیت دارد.

== اصطلاح اروپایی ==
خاورمیانه واژه‌ای است که اروپاییان به این منطقه با توجه به موقعیت جغرافیایی خودشان اطلاق کرده‌اند در حالی که این منطقه تقریباً در مرکز خشکی‌های زمین و نقشهٔ سیاسی جهان است و نه در شرق مرکزی یا همان خاورمیانه. خاورمیانه از نظر جغرافیایی و به طور حقیقی باید در مرکز آسیا باشد نه [[جنوب غربی آسیا]] به علاوهٔ مصر.

برخی افراد از واژهٔ خاورمیانه به دلیل [[اروپامحوری]] بودن آن انتقاد می‌کنند. این منطقه تنها از دید [[اروپای غربی]]، در مشرق واقع شده در حالیکه همین منطقه برای یک [[هند|هندی]] منطقه‌ای غربی و برای یک [[روسیه|روسی]] در جنوب واقع شده‌است.

واژهٔ «میانه» نیز به دلیل برداشتهای مختلف باعث سردرگمی‌هایی شده‌است. قبل از [[جنگ جهانی اول]] اصطلاح [[خاور نزدیک]] در انگلیسی به مناطق [[بالکان]] و [[امپراتوری عثمانی]] اطلاق می‌شد در حالیکه اصطلاح خاورمیانه شامل سرزمینهای [[ایران]]، [[افغانستان]]، [[آسیای مرکزی]]، [[ترکستان]] و [[قفقاز]] بود. همچنین اصطلاح [[خاور دور]] به کشورهای شرق آسیا نظیر [[چین]]، [[ژاپن]]، دو [[کره (کشور)|کره]]، [[هنگ‌کنگ]]، [[تایوان]] و غیره اطلاق می‌شد.

با نابودی امپراتوری عثمانی در سال ۱۲۹۷ خورشیدی، دیگر اصطلاح خاور نزدیک کاربرد زیادی نداشت و این در حالی بود که اصطلاح خاور میانه به کشورهای تازه بنیاد [[جهان اسلام]] اطلاق شد. با این حال استفاده از اصطلاح خاور نزدیک توسط برخی رشته‌های دانشگاهی نظیر [[باستان‌شناسی]] و تاریخ کهن زنده شد. (مراجعه کنید به [[خاور نزدیک باستان]]).

اصطلاح خاورمیانه آنگاه رواج یافت که بخش‌های انگلیسی و فرانسوی‌زبان از آن استفاده کردند. در [[زبان فارسی]] نیز در دهه‌های گذشته همین اصطلاح اروپامحور را بی‌چون‌وچرا و بدون در نظر گرفتن دیدگاه خود در اینباره که اصطلاح «جنوب غربی آسیا» که بامعنا و از نظر جغرافیایی درست است برای این منطقه مناسب است. اما ایران و سایر کشورهای جهان بدون هیچ دلیل موجهی اصطلاح خاورمیانه را به طور مستقیم از فرانسوی و انگلیسی کپی کردند.
اگر چه گهگاه برخی این نکته را تذکر می‌دهند. مانند سید علی خامنه‌ای که در دیدار با اساتید دانشگاه در ۲۲/۵/۱۳۹۱ این نکته را یادآور شد:

«البته من اصرار دارم این منطقه را «غرب آسیا» بگویم، نه خاورمیانه. تعبیر خاور دور، خاور نزدیک، خاور میانه درست نیست. دور از کجا؟ از اروپا. نزدیک به کجا؟ به اروپا. یعنی مرکز دنیا اروپاست؛ هر جائی که از اروپا دورتر است، اسمش خاور دور است؛ هر جا نزدیکتر است، خاور نزدیک است؛ هر جا وسط است، خاورمیانه است! این تعریفی است که خود اروپائی‌ها کردند؛ نه، ما این را قبول نداریم. آسیا یک قاره‌ای است؛ شرقی دارد، غربی دارد، وسطی دارد؛ ما در غرب آسیا قرار داریم؛ بنابراین منطقهٔ ما اسمش منطقهٔ غرب آسیاست، نه منطقهٔ خاورمیانه.»&lt;ref&gt;[http://farsi.khamenei.ir]&lt;/ref&gt;

== نواحی خاورمیانه ==
* [[قفقاز]] - [[گرجستان]]، [[جمهوری آذربایجان|آذربایجان]]، [[ارمنستان]]
* [[فلات ایران]]
* [[آناتولی]] - [[ترکیه]]
* [[دریای مدیترانه]] - [[قبرس]]
* [[شبه جزیره عربستان]]، نگاه کنید به:حاشیه خلیج فارس - [[عربستان سعودی]]، [[قطر]]، [[امارات متحده عربی]]، [[عمان]]، [[عراق]]، [[بحرین]]، [[یمن]]
* [[شرق]] - [[اسرائیل]]، [[اردن]]، [[سوریه]]، [[لبنان]]، [[فلسطین]]، [[شبه جزیره سینا]]

== اقتصاد ==
خاورمیانه از مناطقی است که به دلیل برخورداری از ذخایر عظیم [[نفت]]، یک منبع انرژی برای جهان به شمار می‌رود. [[عربستان]]، [[ایران]]، [[عراق]]، [[کویت]]، [[امارات متحده عربی]] از کشورهایی هستند که دارای بزرگترین منابع نفت در جهان هستند. خاورمیانه همچنین دارای ذخایر عظیم [[گاز طبیعی]] است. [[ایران]] و [[قطر]] به ترتیب اولین و دومین ذخایر [[گاز طبیعی]] در جهان را دارند. اقتصاد کشورهای نفت خیز خاورمیانه بیشتر تک محصولی و به صادرات نفت وابسته است و کمتر از منابع نفت در بخش صنعتی این کشورها استفاده می‌شود. [[یمن]] یکی از کشورهای فقیر این منطقه به شمار می‌رود.

تمامی کشورهای تولیدکننده نفت خاورمیانه در گروه کشورهای [[منا (اصطلاح)|منا]] دسته‌بندی می‌شوند.

== جستارهای وابسته ==
* [[نقشه خاورمیانه جدید]]

== پانویس ==
{{پانویس}}

== پیوند به بیرون ==
{{ویکی‌گفتاورد}}
{{ویکی‌سفر}}
* [http://www.bbc.co.uk/persian/news/cluster/2006/07/060716_middle-east-crisis.shtml بحران خاورمیانه]
* [http://www.dw-world.de/chinfootball/dw/article/0,,3988447,00.html زندگی روزمره در خاورمیانه]
* [http://www.dw-world.de/dw/article/0,,4030116,00.html سرزمین‌های اسلام و نظریهٔ بحران هویت آنها]
* [http://symbolictruth.fateback.com/ Symbolic Truth Middle East Graphics site]
{{مناطق جهان}}

[[رده:خاورمیانه|خاورمیانه]]
[[رده:آسیا]]
[[رده:آسیای غربی]]
[[رده:آفریقای شمالی]]
[[رده:جغرافیای غرب آسیا]]</text>
      <sha1>79iozek2cu097q0j7x5634iidjeec7g</sha1>
    </revision>
  </page>
  