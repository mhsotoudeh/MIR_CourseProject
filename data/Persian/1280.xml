<page>
    <title>تخلص</title>
    <ns>0</ns>
    <id>6617</id>
    <revision>
      <id>18168968</id>
      <parentid>18053699</parentid>
      <timestamp>2016-09-27T11:17:47Z</timestamp>
      <contributor>
        <username>Babaksaeidpour</username>
        <id>477903</id>
      </contributor>
      <comment>/* top */اصلاح پیوند(ها) به صفحهٔ ابهام‌زدایی ([[نظامی]])  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">'''تَخَلُّص''' به دو معنی در میان اهل ادب معمول است. نخست نام یا کنیه‌ای هنری است که شاعران برای خود انتخاب می‌کنند. بسیاری از شاعران بزرگ زبان فارسی به تخلص خود معروف هستند. مانند [[نظامی گنجوی|نظامی]] (که نام او الیاس بن یوسف بود)، [[سعدی]] (که نام او به احتمال زیاد مشرف‌الدین بود)، [[حافظ]] (که نام او شمس الدین محمد بود). ولی [[مولوی]] تخلص شخصی‌اش «خمش» یا «خاموش» بود و بسیاری از مواقع نیز به خاطر ارادت به شمس تبریزی «شمس» تخلص می‌کرد. به هرحال به تخلصش معروف نیست.

بسیار پیش می‌آید که طول تاریخ چندین شاعر با یک تخلص داریم. مثلاً چندین عطار یا چندین حافظ داریم. گاهی هم شاعرانی داریم که دو یا سه تخلص دارند.

تخلص بیش از هرچیز در [[غزل]] کاربرد دارد و معمولاً شاعران التزام دارند که تخلص خود را در آخر غزل به نحوی بیاورند. ([[سنایی]] ظاهراً نخستین کسی‌است که خود را ملزم به آوردن تخلص در غزل کرده‌است. (در چهل درصد از غزلهایش){{نشان|kad}}

گاه تخلص (یعنی خود لفظ تخلص) به معنای اصلی و نه برای اشاره مستقیم به شخص شاعر به کار می‌رود. مثلاً [[هوشنگ ابتهاج]] شاعر معاصر با تخلص «سایه» در بیت آخر یکی از غزلهایش به نام کهربا (۱۳۶۲) می‌گوید:

{{شعر}}
{{ب|سایهٔ او شدم، چون گریزم از او|در پی‌اش می‌روم تا کجا می‌کشد}}
{{پایان شعر}}

=== تخلص در قصیده ===
این تخلص به معنی گریز زدن و منتقل شدن از [[تشبیب]] و پیش درآمد به اصل مقصود قصیده است. این گریز زدن به وسیلهٔ بیتی که آن را «[[بیت (شعر)|بیت]] تخلص» می‌نامند، صورت می‌گیرد؛ حال اگر شاعر، این بیت را به زیبایی و گیرایی و مناسبت لطیف سروده و با مهارت و استادی از تشبیب به اصل موضوع قصیده انتقال یافته باشد، به کار او «حسن تخلص» می‌گویند.

== پانویس و منابع ==
# {{پاورقی|kad}}شفیعی کدکنی. «روان‌شناسی اجتماعی شعر فارسی».
* شفیعی کدکنی، «روان‌شناسی اجتماعی شعر فارسی (در نگاهی به تخلص‌ها)»، مجلهٔ بخارا شمارهٔ ۳۲
* [http://www.cappuccinomag.com/introduction/001835.shtml «ه. ا. سایه»، مجله اینترنتی کاپوچینو شماره ۱۱۰]
* احمدی گیوی، حسن، و دیگران. ''زبان و نگارش فارسی''، چاپ دهم، سازمان مطالعه و تدوین کتب علوم انسانی دانشگاه‌ها (سمت)، زمستان ۱۳۷۴
{{شعر ۲}}
{{داده‌های کتابخانه‌ای}}

[[رده:قواعد شعر فارسی]]
[[رده:نام‌های مستعار]]
[[رده:نویسندگان با نام‌های مستعار]]</text>
      <sha1>552rc1ea8krd68bggh2kqbvliqlglzi</sha1>
    </revision>
  </page>
  