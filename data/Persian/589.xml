<page>
    <title>عبدی بیگ شیرازی</title>
    <ns>0</ns>
    <id>4586</id>
    <revision>
      <id>17708769</id>
      <parentid>17697092</parentid>
      <timestamp>2016-07-26T15:25:38Z</timestamp>
      <contributor>
        <username>YamahaBot</username>
        <id>557743</id>
      </contributor>
      <minor />
      <comment>تمیزکاری و اصلاح متن‌‌‌‌‌  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">'''خواجه‌زین‌العابدین‌علی''' مشهور به '''عبدی بیک شیرازی''' و متخلص به '''نویدی''' متوفی ۹۹۸ قمری (سده دهم هجری، شانزدهم میلادی) از [[شاعر|شاعران]]، حکیمان، ادیبان و دبیران [[دولت صفوی]] است که بخش مفید زندگیش را در دوران طهماسب سپری کرده‌است. وی به خاطر تاریخ نویسی و شاعری مشهور شد.&lt;ref&gt;{{یادکرد وب|نویسنده = |نشانی = http://www.majlesekhobregan.ir/fa/publications/mags/is_gv/magazines/016/13.htm|عنوان =دیدگاههای سیاسی عبدی بیک شیرازی (۹۸۸م)
درباره شاه طهماسب صفوی (۹۸۴م) | ناشر = |تاریخ = |تاریخ بازدید =}}&lt;/ref&gt;&lt;ref&gt;[http://www.iranicaonline.org/articles/abdi-sirazi-1513-80-poet ʿABDĪ ŠĪRĀZĪ – Encyclopaedia Iranica]&lt;/ref&gt;

عبدی بیگ از دبیران و شاعران دربار [[شاه طهماسب صفوی]] (۹۳۰ - ۹۴۸ ق) بود. اغلب تذکره‌نویسان مولد وی را [[شیراز]] نوشته‌اند، امّا صاحب تذکرهٔ «روز روشن» او را اصفهانی دانسته و نسبت شیرازی وی را به‌جهت کثرت اقامت او در آن شهر می‌داند.&lt;ref name="aftabir.com"&gt;{{یادکرد وب|نویسنده = |نشانی = http://www.aftabir.com/lifestyle/view/59348/خواجه-زین-العابدین-علی-بن-عبدالمؤمن-عبدی |عنوان =خواجه زین‌العابدین علی‌بن عبدالمؤمن عبدی بیگ نویدی شیرازی | ناشر =www.aftabir.com |تاریخ = |تاریخ بازدید =۲۲/۰۶/۲۰۱۱}}&lt;/ref&gt;

عبدی بیگ در جوانی به فراگیری ادب و علم و سیاق و ترسل پرداخت و در این رشته‌ها به‌ویژه، سیاق و حساب به‌زودی نام‌آور و عهده‌دار منصب استیفاء شد.

== سبک شعر و اثرها ==
نویدی در سرودن مثنوی مهارت بسیار داشت و مثنوی‌های بسیاری پرداخته‌است. از جمله آثار وی «بوستان خیال» است که به تقلید از «بوستان» سعدی، به‌همان وزن و به‌نام [[شاه طهماسب]] نوشته شده‌است. از دیگر آثار وی بنا بر گفتهٔ [[سام میرزا]]، سه خمسه در جواب «خمسهٔ» نظامی است. خمسهٔ اول: «مظهر اسرار»، «جام جمشیدی»، «مجنون و لیلی»، «هفت اختر»، «آئین اسکندری». خمسهٔ دوم: «جوهر فرد»؛ «دفتر درد»، «فردوس‌العارفین»، «انوار تجلی»، «خزائن‌الملوک» یا «خزائن‌الملکوت». خمسهٔ سوم: «روضهٔالصفات»، «دوحهٔ‌الازهار»، «جنهٔ‌الاثمار»، «زینهٔ‌الاوراق»، «صحیفهٔ‌الاخلاص». دکتر صفا منظومهٔ «خزائن‌الملکوت» را جدا از «خزائن‌الملوک» دانسته و آن را مثنوی مذهبی متشکل از هفت بخش یا خزانه در برابر «حدیقهٔ‌الحقیقهٔ» سنائی به‌نام «سبعهٔ عبدی» ذکر کرده‌است. سبعهٔ مذکور شامل: «صحیفهٔ لاریب»، «لوح مسطور»، «بحر مسجور»، «منشور شاهی»، «مروج‌الاسواق»، «مهیج‌الاشواق»، «نهایهٔ‌الاعجاز». [[عبدی بیگ]] کتابی در تاریخ عهد خود به‌نام «تکملهٔ‌الخبار» نیز نوشته و آن را در ۹۷۸ ق به ایان رسانده‌است. کتاب «صریح‌الملک»، در شرح املاک و عمارت‌ها و بناهای [[بقعهٔ شیخ صفی‌الدین اردبیلی]] نیز از آثار او است.&lt;ref name="aftabir.com"/&gt;

== تاریخ نگاری ==
یکی از مهمترین آثار او کتاب تاریخی تکملة الاخبار است که رخدادهای دنیای [[اسلام]] را تا سال ۹۷۸ نگاشته و از نظر متن شباهت زیادی با کتاب [[تاریخ جهان]] آرا قاضی [[احمد غفاری]]
کاشانی دارد؛ گرچه غفاری، بیشتر به بیان تواریخ و جزئیات پرداخته اما رنگ و بوی کتاب عبدی بیک بیشتر ادبی است.&lt;ref&gt;تکملة الاخبار، صص ۱۲۷ - ۱۲۸.&lt;/ref&gt;

آثار دیگر عبدی بیک، مجموعه‌ای از آثار منظوم است که هر کدام با نامی خاص، اختصاص به حوزه مشخصی دارد. از آنجا که عبدی بیک یک شاعر ِمورخ است، شعر را وسیله‌ای در
خدمت بیان تاریخ و جغرافیا قرار داده و در بسیاری از اشعارش، به وصف محلات و [[باغستان های سنتی قزوین|باغهای قزوین]] و یا رخدادهای تاریخی نشسته‌است. بحث از ارزش تاریخی اشعار عبدی بیک
که ضمن آنها به بسیاری از جنگها و نبردها و تحولات دیگر پرداخته باید در جای دیگری دنبال شود.

در عین حال، به دلیل علاقه اش به شعر عرفانی، به پیروی از نظامی و [[امیرخسرو دهلوی]] و دیگر شاعران حکیم، [[شعر عرفانی]] هم فراوان سروده و از داستانهای عارفانه و عاشقانه
برای بیان عقاید عرفانی خود بهره جسته‌است. سر جمع مجموعه اشعار او را ۵۴۹۴۷ بیت دانسته‌اند. بنگرید، &lt;ref&gt;مقدمه مظهرالاسرار، صVii&lt;/ref&gt;

وی بیشتر این اشعار را به درخواست شاه طهماسب و یا برای وی سروده و در همه جا به نیکی از او یاد کرده و از انعامات او در حق خود یاد نموده‌است. بسیاری از مجموعه‌های شعری او را خاورشناسان [[شوروی سابق]] چاپ کرده‌اند. از آن جمله می‌توان به این آثار اشاره کرد: دوحة الازهار، مظهر الاسرار، جوهر فرد، آیین اسکندری، [[لیلی و مجنون]]، هفت اختر، جنة الاثمار، زینة الاوراق و صحیفة الاخلاص و...

== منابع ==
{{پانویس}}

[[رده:زادگان سده ۱۶ (میلادی)]]
[[رده:شاعران اهل شیراز]]
[[رده:شاعران فارسی‌زبان سده دهم (قمری)]]
[[رده:هنرمندان دوره صفویان]]</text>
      <sha1>j2711a519d5he4kwv6y8pg153gg3ogd</sha1>
    </revision>
  </page>
  