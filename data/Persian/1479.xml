<page>
    <title>اوکراین</title>
    <ns>0</ns>
    <id>6969</id>
    <revision>
      <id>17963911</id>
      <parentid>17946967</parentid>
      <timestamp>2016-08-25T01:01:56Z</timestamp>
      <contributor>
        <username>Hosseiniran</username>
        <id>233386</id>
      </contributor>
      <comment>سرود ملی</comment>
      <model>wikitext</model>
      <format>text/x-wiki</format>
      <text xml:space="preserve">{{coord|۵۰|۲۷|N|۳۰|۳۰|E|type:country|display=title}}
{{جعبه اطلاعات کشور|
نام اصلی = Україна |
نام فارسی رسمی = اوکراین |
نام عادی = اوکراین |
تصویر پرچم = Flag of Ukraine.svg |
تصویر نشان ملی = Lesser Coat of Arms of Ukraine.svg |
شعار ملی = |
سرود ملی ={{lang|uk-Latn|"'' Ще не вмерли України ні слава ні воля''"}}&lt;br /&gt;&lt;small&gt;"شکوه و اراده اوکراین هنوز نمرده" (همچنین – "اوکراین هنوز محو نشده )"&lt;/small&gt;&lt;br /&gt;&lt;center&gt;[[File:Anthem of Ukraine instrumental.ogg]]&lt;/center&gt; |
نقشه = Europe-Ukraine (disputed territory).svg|thumb|300px |
پایتخت = [[کی یف]] |latd=۵۰|latm=۲۷|latNS=N|longd=۳۰|longm=۳۰|longEW=E|
بزرگ‌ترین شهر = [[کی یف]] |
زبان رسمی = [[زبان اوکراینی|اوکراینی]] |
نوع حکومت = [[جمهوری]] |
نوع حاکمان ={{•}} [[رئیس جمهور]] (موقت){{سخ}}{{•}} [[نخست‌وزیر]] |
نام حاکمان = [[پترو پروشنکو]]{{سخ}}{{سخ}}[[ولادیمیر گرویسمن]] |
نحوه تشکیل = استقلال |
موارد منجر به تشکیل = از [[اتحاد جماهیر شوروی]] |
تاریخ تشکیل = [[۲۴ اوت]] [[۱۹۹۱ (میلادی)|۱۹۹۱]] |
مساحت = ۶۰۳٬۲۶۸ |
رتبه مساحت = ۴۴ام |
درصد آبها = ۷ |
سال برآورد جمعیت = [[۲۰۰۸ (میلادی)|۲۰۰۸]] |
جمعیت = ۴۶٬۱۷۹٬۲۲۶ |
رتبه جمعیت = ۲۷ام |
تراکم جمعیت = ۷۷ |
رتبه تراکم جمعیت = ۱۱۵ام |
سال تولید ناخالص داخلی = |
تولید ناخالص داخلی = |
رتبه تولید ناخالص داخلی = |
سرانه تولید ناخالص داخلی = |
رتبه سرانه تولید ناخالص داخلی = |
سال شاخص توسعه انسانی = |
شاخص توسعه انسانی = |
رتبه شاخص توسعه انسانی = |
وضع شاخص توسعه انسانی = |
واحد پول = [[گریونا]] |
کد واحد پول = UAH |
منطقه زمانی = EET |
منطقه زمانی تابستانی = EEST |
utc = +۲ |
dst = +۳ |
کد بین‌المللی خودرو = |
دامنه اینترنتی = [[.ua]] |
پیش‌شماره تلفنی = ۳۸۰ |
}}

'''اوکراین''' ({{صدا|en-us-Ukraine.ogg|آوا}} به [[زبان اوکراینی|اوکراینی]]: Україна، به [[زبان روسی|روسی]]: Украина) از کشورهای اروپای شرقی است. این کشور از شرق با [[روسیه]]؛ در شمال با [[بلاروس]]؛ از غرب با [[لهستان]]، [[اسلوواکی]] و [[مجارستان]]؛ از جنوب شرقی با [[رومانی]] و [[مولداوی]] هم‌مرز است و در جنوب آن [[دریای سیاه]] و [[دریای آزوف]] قرار دارد و پایتخت آن شهر [[کی‌اف]] و زبان رسمی آن [[زبان اوکراینی]] می‌باشد.

نوع حکومت اوکراین [[جمهوری]] بوده که از ۲۴ استان تشکیل شده‌است و دارای یک بخش خودمختار ([[کریمه]]) نیز می‌باشد. پس از فروپاشی [[شوروی]]، اوکراین بعد از روسیه دارای بزرگترین [[ارتش]] در اروپا است. [[زبان اوکراینی]] زبان رسمی این کشور است و [[زبان روسی]] نیز کاربرد گسترده‌ای دارد. دین رسمی این کشور [[مسیحیت]] می‌باشد.

== تاریخ ==
=== پیش از تاریخ ===
سکونت [[انسان]] در اوکراین به سال‌ها قبل از میلاد مسیح باز می‌گردد، زمانی که در [[دوران نوسنگی]] فرهنگ کوکوتنی-تریپلی در منطقهٔ وسیعی گسترش یافت که بخش‌هایی از اوکراین امروزی شامل [[تریپیلیا]] و تمام منطقه [[دنیپر]] و [[دنیستر]] را در بر می‌گرفت. در [[عصر آهن]]، این سرزمین محل سکونت [[کیمری]]ها، [[سکاها]] و [[سرمتی]]ها بود.&lt;ref&gt;[http://www.britannica.com/eb/article-9066426 دانشنامۀ بریتانیکا] - سکاها&lt;/ref&gt; و بین ۷۰۰ تا ۲۰۰ قبل از میلاد نیز بخشی از سرزمین سکاها به حساب می‌آمد.

بعدها، مستعمرات [[یونان باستان]]، [[روم باستان]] و [[امپراطوری روم شرقی]]، مانند تایراس، اولبیا و هرموناسا در اوایل قرن ششم قبل از میلاد در کنار دریای سیاه تأسیس شدند و در اواسط قرن ۶ بعد از میلاد رونق خوبی پیدا کردند.

=== جنگ جهانی دوم ===
با شروع جنگ جهانی دوم این کشور از ۱۹۴۱ تا ۱۹۴۴ در اشغال آلمان بود.&lt;ref&gt;{{یادکرد |کتاب = سومین رئیس جمهور |نویسنده = سمیه طباطبایی |فصل = دوم |صفحه = 36 | ناشر = روایت فتح| چاپ = اول| سال = 1389|شابک  = 978-600-5182-59-0}}&lt;/ref&gt;

=== استقلال ===
۲۳ اوت ۱۹۹۱ اوکراین استقلال خود را اعلام کرد. [[ایران]] ۲۵ دسامبر ۱۹۹۱ به عنوان اولین کشور استقلال اوکراین را به رسمیت شناخت.

=== پس از فروپاشی شوروی ===
پس از [[فروپاشی شوروی]]، اقتصاد آن کشور به سمت [[مالکیت خصوصی]] و [[بازار آزاد]] حرکت کرد. این روند انتقالی برای خانوارهای اوکراینی که اغلب فقیر بودند و هیچگاه فعالیت اقتصادی خصوصی را تجربه نکرده بودند بسیار سخت بود.

برعکس جمعیت کشور که در آن زمان در اوج بود، [[اقتصاد]] اوکراین دوران فلاکت را سپری می‌کرد. پس از فروپاشی شوروی، [[رشد اقتصادی]] اوکراین تا یک دهه به صورت پیاپی منفی بود. [[فقر]] روز بروز گسترده‌تر می‌شد، [[تورم]] سرسام آور اعتماد به پول ملی را از بین برده بود و حتی گاهی [[دادوستد پایاپای|معاملات به شکل پایاپای]] انجام می‌شد. برای مثال در سال ۱۹۹۳ قیمت‌ها بیش از ۱۰۰ برابر شدند. یک همبرگر که در آغاز سال ۱ [[کوپن (واحد پول)|کوپن]] ([[واحد پول]] پیشین اوکراین) قیمت داشت در پایان همان سال ۱۰۱ کوپن شده بود. سال بعد یعنی سال ۱۹۹۴ رشد اقتصادی این کشور منفی ۲۲٪ سقوط کرد.&lt;ref name=""&gt;[http://www.bbc.co.uk/persian/business/2014/03/140319_l10_ukraine_economy.shtml  اقتصاد اوکراین؛ دعوا بر سر چیست؟] بی‌بی‌سی فارسی&lt;/ref&gt;

=== از فروپاشی تا انقلاب نارنجی ===
سال [[۱۹۹۴]] برای اوکراین سال شروع تغییرات بود. در این سال و در اوج ناکامی و فلاکت اقتصادی مردم آن کشور به پای [[صندوق رای]] رفتند و [[لئونید کوچما]] را به عنوان دومین [[رئیس جمهور]] کشور مستقل اوکراین برگزیدند. او به زبان اوکراینی صحبت نمی‌کرد و با اکثریت قاطع آرای مردم [[نیمه شرقی اوکراین]] که عموماً روس تبار هستند انتخاب شد ولی مجموعه اقدامات او باعث شد که پنج سال بعد در [[نیمه غربی اوکراین]] هم اکثریت بالایی بدست آورد و دو دوره به ریاست جمهوری انتخاب شود. او اقدامات بسیار مؤثری در صحنه سیاست و اقتصاد اوکراین شروع کرد که به طور خلاصه عبارتند از:
* کاهش [[کسری بودجه]] از ۱۳٪ به ۵٪
* کاهش استقراض از بانک مرکزی از ۱۲٪ به ۲٪
* انتشار [[اوراق قرضه]] داخلی و [[وام]] گرفتن از دولت‌های خارجی
* و در نهایت پس از اصلاحات زیاد، حذف ۵ صفر از پول ملی
* معرفی [[گریونا]] به عنوان واحد پول جدید

این اقدامات کم‌کم نتیجه داند و ترمز تورم کشیده شد. کوچما در دومین دوره ریاست جمهوری اش توانست رشد اقتصادی را به اوکراین باز گرداند.

همچنین کوچما روابط سیاسی و اقتصادی اوکراین با روسیه را بازسازی کرد. او بدینسان موفق شد از پیوندهای عمیق اقتصادی اوکراین و روسیه به نفع کشورش استفاده کند. پس از آن اوکراین توانست با تکیه بر منابع کشاورزی، معادن غنی و بازسازی صنایع به جای مانده از قبل، برای یک دهه رشد اقتصادی قابل قبولی را نگه دارد.

همچنین در یک دورخیز سیاسی، کوچما در خواست رسمی برای عضویت در [[اتحادیه اروپا]] داد و بیان کرد که کشورش تا سال [[۲۰۰۷]] می‌تواند به استانداردهای لازم برای عضویت در اتحادیه اروپا برسد. چیزی که نه تنها تا کنون محقق نشده بلکه منشاء اختلافات بزرگی هم در جامعه اوکراین شده است.&lt;ref name="""/&gt;

=== [[انقلاب نارنجی]] و پس از آن ===
در سال [[۲۰۰۴]]، [[نخست وزیر]] [[ویکتور یانوکوویچ]] برندهٔ انتخابات ریاست جمهوری اعلام شد. این نتایج اعتراض مردم را به همراه داشت، مسموم شدن [[ویکتور یوشچنکو]] رقیب اصلی یانوکوویچ در جریان مبارزات انتخاباتی هم، بر آتش شک و کینه طرفدارانش دمید و موجی از اعتراض و نا فرمانی مدنی کشور را فرا گرفت. در نهایت پس از حدود سه ماه اعتراض، [[دادگاه عالی اوکراین]] انتخابات را باطل کرد و انتخابات مجدد زیر نظر موشکافانه ناظران داخلی و بین‌المللی برگزار شد. این بار یوشچنکو با اکثریت شکننده ۵۲٪ رئیس جمهور اوکراین شد. این اعتراضات که با استفاده از نمادهای نارنجی رنگ همراه بود به انقلاب نارنجی اوکراین معروف شد.

یانوکوویچ نیز کاخ ریاست جمهوری را زیر نگاه سنگین دوربین‌های رسانه‌ها ترک کرد و رفت تا اپوزیسیون را شکل دهد. او پنج سال بعد دوباره در انتخابات شرکت کرد و این بار پیروز شد. اما انقلاب نارنجی شوک سنگینی بر اقتصاد کشور وارد کرد. اقتصادی که سال قبل از انقلاب نارنجی ۱۲٫۵٪ رشد کرده بود در سال بعد تنها ۲٫۵٪ رشد داشت.&lt;ref name="""/&gt;

=== بحران ۲۰۱۴ ===
{{اصلی|انقلاب ۲۰۱۴ اوکراین|بحران کریمه (۲۰۱۴)}}
در ۲۲ فوریه ۲۰۱۴ در پی اعتراضات خیابانی علیه دولت و وخیم شدن اوضاع داخلی اوکراین با رای پارلمان اوکراین [[ویکتور یانکویچ]] از سمت رئیس جمهوری برکنار شد و [[یولیا تیموشنکو]] نخست وزیر سابق که در روز ۱۹ مهر ۱۳۹۰ برابر با ۱۱ اکتبر ۲۰۱۱ محکوم به زندان شده بود پس از تسخیر کاخ ریاست جمهوری توسط مخالفان و رای پارلمان این کشور مبنی بر بازگشت به قانون اساسی سال ۲۰۰۴؛ که این طرح با ۳۲۵ رای موافق به تصویب رسید و راه برای آزادی تیموشنکو هموار شد. همچنین پارلمان اوکراین به آزادی تیموشنکو از زندان نیز رای مثبت داد و در ساعاتی بعد در ۲۲ فوریه یولیا تیموشنکو از زندان آزاد شد. پس از برکناری یاناکویچ وی به روسیه گریخت و الکساندر تورچینف به عنوان رئیس جمهور موقت برگزیده شد. در پی این حوادث شبه جزیره کریمه توسط نیروهای روسی تحت عنوان محافظت از روس تبارهای این ایالت خودمختار اشغال شد.
چند روز بعد از این اتفاقات، مردم [[کریمه|شبه جزیره کریمه]] در برگزاری همه پرسی سراسری، موافقت ۹۶ درصدی خود را با پیوستن به کشور روسیه اعلام کردند و این شبه جزیره رسماً جزئی از خاک روسیه شد.

یانوکوویچ در یک [[نطق تلویزیونی]] با اشاره به [[پروتکل|پیش نویس]] [[توافقنامه]] پیوستن اوکراین به اتحادیه اروپا از مردمش دعوت کرد که متن پیش نویس را بخوانند. او گرچه مخالف قطعی پیوستن اوکراین به اتحادیه نیست اما می‌گوید این پیش نویس الحاق، اوکراین را فقط یک بازار مصرف برای محصولات اروپایی در ازای [[نیروی کار]] ارزان و غیر متخصص می‌خواهد و نه یک [[شریک تجاری]] واقعی برای اروپا. اما از طرف مقابل نیمه غربی اوکراین چشم به توان اقتصادی اروپا بسته است. آنها به همسایگان فقیر خود می‌نگرند که درست مانند اوکراین بخشی از اتحاد جمهوری‌های شوروی بودند اما حالا اتباع آنها آزادانه در هر جای اتحادیه اروپا [[سفر]]، [[اقامت]] و [[کار]] می‌کنند.&lt;ref name="""/&gt;

=== [[مداخله نظامی روسیه در اوکراین|مداخله نظامی روسیه]] ===
پس از برکناری ویکتور یانکوویچ از ریاست جمهوری اوکراین در ماه فوریه و فرادستی نیروهای هوادار غرب در دولت کیف، اهالی روس تبار بخش‌هایی از شرق اوکراین مبتنی بر بدبینی تاریخی‌اشان به جهت‌گیری‌های سیاسی در غرب اوکراین و نیروهایی که در کیف قدرت را به دست گرفته‌اند و نیز بر بستر برخی اشتباهات دولت جدید با آن از در ستیز و مخالفت درآمده‌اند.

در این میان روسیه که فعل و انفعالات سیاسی در اوکراین را تلاشی دیگر برای تشدید محاصره خود و حضور سیاسی و نظامی غرب در پشت مرزهای خود تلقی می‌کند با حمایت از مخالفت‌ها در شرق اوکراین و تشدید ستیز میان اهالی منطقه و دولت کیف درصدد حفظ منافع ژئواستراتژیک و ژئواکونومیک خود تا حد ممکن است. این رویکرد روسیه در همان روزهای اول پس از برکناری یانکوویچ و با تصرف بحث‌انگیز شبه جزیره کریمه نمودی بارز یافت.

گرچه نیروهای حاکم در کیف قول‌هایی مبنی بر تغییر قانون اساسی و اعطای اختیارات بیشتر به مناطق، به ویژه شرق کشور را داده‌اند، ولی این قول نه برای جدایی‌طلبان و نه برای روسیه حامی آنها کافی نبوده است. با بدست آمدن برخی موفقیت‌های نظامی دولت در شرق، عرصه بر شبه‌نظامیان شرق اوکراین روز به روز تنگ‌تر می‌شود، اما تا کنون هیچ‌یک از دو طرف، اراده‌ای برای برای پایان درگیری‌ها نشان نداده‌اند.

افزایش تلاش‌های [[دیپلماسی|دیپلماتیک]] اخیر در [[اروپا]] برای حل بحران و افزایش تماس‌ها و دیدارها میان مقام‌های روسیه و اوکراین نشانگر آن است که هر دو طرف پیروزی واقعی و کاملی برای خود در این بحران متصور نیستند و بیش از همه یافتن راه‌حل سیاسی که مبتنی بر خواست‌های متعادل شده طرفین باشد مد نظر است. گزینه کرملین برای تحقق این امر ایجاد یک حکومت [[فدرالیسم|فدرال]] در این کشور است. زیرا در یک اوکراین فدرال دولت مرکزی نسبتاً ضعیف در جهت‌گیری‌های خارجی‌اش به نظر موافق مناطق فدرال (از جمله مردم نواحی شرق کشور) وابسته است و روسیه را راضی کند که پیوند تنگاتنگ میان کیف و غرب (به خصوص از دید نظامی) عملی نشود.

این راه‌حل شاید اوکراین را در پیوندهای مستقیم سیاسی و اقتصادی با غرب قرار دهد، اما در عین حال باید به پیوندهای تاریخی، فرهنگی و اقتصادی شرق اوکراین با روسیه هم توجه کند و به لحاظ نظامی، مانند آنچه برای [[فنلاند]] پس از [[جنگ جهانی دوم]] ترسیم شد، موقعیتی خنثی و حائل را برای اوکراین رقم بزند.&lt;ref&gt;[http://www.bbc.co.uk/persian/world/2014/08/140821_an_russia_ukraine.shtml  بحران اوکراین و گزینه‌های روسیه] بی‌بی‌سی فارسی&lt;/ref&gt;

اما روسیه به هیچ‌یک از این راه حل‌ها توجهی نکرده و بدون در نظر گرفتن عواقب بعدی، به افزایش درگیری‌ها در شرق اوکراین دامن می‌زند. از زمان شروع درگیری‌ها در آوریل ۲۰۱۴ تا ماه آگوست، بین ۳۰۰۰ تا ۴۰۰۰ داوطلب روس به همراه جدایی طلبان شرق اوکراین می‌جنگند. یکی از روش‌های دیگر روسیه در جهت همسو کردن مردم، استفاده از حافظه تاریخی آنها و دادن لقب‌هایی چون فاشیست و نازی به مبارزه با مخالفانش از جمله رهبران امروز اوکراین است.&lt;ref&gt;[http://www.bbc.co.uk/persian/world/2014/09/140901_at_russia_.shtml  آرزوهای کرملین از رؤیا تا واقعیت] بی‌بی‌سی فارسی&lt;/ref&gt;

همچنین تا آغاز ماه سپتامبر، این جنگ شاهد یک میلیون آواره، ۲۶۰ هزار بی خانمان و مرگ ۲۶۰۰ نفر شد&lt;ref&gt;[http://www.bbc.co.uk/persian/world/2014/09/140901_me_russia_ukraine_ceasefire_talks.shtml  روسیه خواستار آتش‌بس فوری در شرق اوکراین شد] بی‌بی‌سی فارسی&lt;/ref&gt; و با ادامه یافتن این وضعیت در ۲۳ دسامبر ۲۰۱۴ پارلمان اوکراین رای به پیوستن این کشور به [[ناتو]] داد.&lt;ref&gt;[http://www.bbc.co.uk/persian/world/2014/12/141223_l26_ukraine_non_aligned_neutrality_nato  پارلمان اوکراین بی‌طرفی این کشور را لغو کرد] بی‌بی‌سی فارسی، ۲ دی ۱۳۹۳&lt;/ref&gt;

== حکومت و سیاست ==
[[نظام سیاسی]] اوکراین، جمهوری ترکیب شده نیمه پارلمانی، نیمه ریاست جمهوری است که در آن [[قوه مقننه]]، [[قوه مجریه]] و [[قوه قضاییه]] مستقل می‌باشند و [[رئیس جمهور]] در یک انتخابات عمومی برای ۵ سال به عنوان [[رئیس دولت]] انتخاب می‌شود.&lt;ref&gt;[http://www.kmu.gov.ua/control/en/publish/article?art_id=235995&amp;cat_id=32672 درباره اوکراین، وب سایت دولت اوکراین]&lt;/ref&gt; در دور دوم انتخابات سال ۲۰۱۰، ویکتور یانکویچ با پیشی گرفتن از رقیب خود، یولیا تیموشنکو ریاست جمهوری اوکراین شده و [[میکولا آزارف]] به عنوان نخست وزیر انتخاب شد.

=== نظامی ===
پس از فروپاشی اتحاد جماهیر شوروی، اوکراین صاحب ۷۸۰٫۰۰۰ سرباز در خاک خود و سومین زرادخانه [[جنگ‌افزار هسته‌ای|تسلیحات هسته‌ای]] در جهان شد. در ماه می۱۹۹۲ در حالی که اوکراین با تحویل تسلیحات هسته‌ای خود به [[روسیه]] برای دفن موافقت کرده بود، پیمان کاهش سلاح‌ها را امضا نمود تا به عنوان یک کشور بدون سلاح اتمی به عضویت در [[پیمان‌نامه منع گسترش سلاح‌های هسته‌ای]] در آید. در دوران کوچما، اوکراین این پیمان را در سال ۱۹۹۴ به تصویب رساند و در سال ۱۹۹۶ به یک کشور فاقد سلاح اتمی تبدیل شد. اوکراین تاکنون کشوری بدون تسلیحات اتمی شناخته شده است.&lt;ref&gt;[http://www.mil.gov.ua/index.php?lang=en&amp;part=history&amp;sub=histo ry تاریخ نظامی اوکراین] - بازدید در ۲۰۰۸–۰۷-۰۵.&lt;/ref&gt;

== ارزش اقتصادی و ژئو پولتیک اوکراین ==
اوکراین پس از روسیه پهناورترین کشور اروپاست. با ذخیره وسوسه انگیزی از [[معادن فلزی]] ارزشمند. نیمی از [[آهن]] و [[فولاد]] کل شوروی از اوکراین بدست می‌آمد. چهل درصد از کل سنگ [[منگنز]] دنیا در دوران شوروی از اوکراین صادر می‌شد. به این فهرست، منابع [[ذغال سنگ]]، [[جیوه]]، [[تیتانیوم]] و [[نیکل]] را هم باید فزود. اوکراین یکی از مهمترین کشورهای معدنی دنیاست که هم از نظر تنوع و هم حجم ذخایر در دنیا کم‌نظیر است. گفته می‌شود ۸۰۰۰ معدن از ۹۰ کانی ارزشمند در سراسر خاک اوکراین وجود دارد.

بر خلاف بیشتر کشورهای معدنی که کشاورزی خوبی ندارند اوکراین صاحب نوع بسیار حاصلخیزی از خاک هم هست. این خاک که بنام [[خاک سیاه]] (یا سرزمین سیاه) معروف است حاصلخیزترین خاک کره زمین است و در روسیه و [[کانادا]] نیز یافت می‌شود. اوکراین صاحب یک چهارم از خاک سیاه کره زمین است. این خاک استثنایی و حاصلخیز، یکی از سرمایه‌های ملی اوکراین است. کشاورزی در این خاک بدون [[کود]] انجام می‌شود. کشاورزان می‌گویند سربازان [[نازیسم|نازی]] در [[جنگ جهانی دوم]] این خاک را با خود به [[آلمان]] می‌بردند.

موقعیت ژئوپولتیک اوکراین هم برای غرب، بی نظیر است. مرزهای اوکراین تنها ۶۰۰ کیلومتر تا [[مسکو]] فاصله دارند. در زمان [[جنگ سرد]] رسیدن پای غرب به این فاصله از قلب [[بلوک شرق]] رؤیا بود. اوکراین یکی از سرنوشت سازترین حلقه‌های غرب در زنجیره مهار روسیه است.

علاوه بر همه این امتیازات بالقوه، اوکراین گلوگاه [[انرژی]] [[اروپا]] هم هست. ۲۵ کشور اروپایی، وارد کننده [[گاز طبیعی|گاز]] از روسیه هستند و همه خط لوله‌ها به جز یکی از خاک اوکراین می‌گذرند. این یعنی اوکراین گلوگاه درآمد گازی روسیه نیز هست. در روز اول ژانویه سال [[۲۰۰۶]]، روسیه شیر خطوط صادرات گاز از خاک اوکراین را در پی اختلاف بر سر [[حق ترانزیت]]، بست. البته روسیه و اوکراین پس از چهار روز به تفاهم اولیه رسیدند. اما اصل اختلاف پابرجا ماند. سه سال بعد در ژانویه [[۲۰۰۹]]، بار دیگر شیر گاز بسته شد و قربانی این اختلاف هم صنایع اروپایی بودند. اروپا هنوز سرمای شبهای بدون گاز، به خاطر بسته شدن این گلوگاه را به خوبی به یاد دارد. در آن سال ۱۸ کشور اروپایی افت فشار یا قطع کامل جریان گاز را گزارش کردند.

در حال حاضر اتحادیه اروپا تقریباً ۱۸٫۷ تریلیون فوت مکعب گاز در سال مصرف می‌کند که ۱۶٪ آن از خاک اوکراین [[ترانزیت]] می‌شود. پس عجیب نیست که این کشور فقیر (از نظر مالی) تا این اندازه مهم است و همین اهمیت است که جامعه اوکراین را دچار دودستگی کرده.&lt;ref name="""/&gt;

== تقسیمات کشوری ==
{{نقشه برچسب‌دار استان‌های اوکراین}}

کشور اوکراین به ۲۴ [[اوبلاست]] ([[استان]]) و استان‌های اوکراین به نوبه خود به ۴۹۰ رایون ([[بخش]]) تقسیم شده‌اند. اوکراین دارای یک منطقه خودمختار به نام [[کریمه]] می‌باشد و شهر [[سواستوپول]] به لحاظ موقعیت نظامی خاص از وضعیت قانونی ویژه‌ای برخوردار است. روز جمعه، ۱ فروردین ۱۳۹۳ (۲۱ مارس ۲۰۱۴)، [[ولادیمیر پوتین]]، رئیس جمهور وقت روسیه، مصوبهٔ پارلمان روسیه در مورد الحاق شبه جزیرهٔ کریمه به خاک این کشور را امضا کرد و به این ترتیب، این مصوبه از نظر قوانین روسیه رسمیت یافت.

== جغرافیا ==
[[پرونده:Dniepr river in Kyiv.jpg|200px|چپ|بندانگشتی|نمایی از رودخانه [[دنیپر]] از روی یک تپه در شهر [[کی‌اف]]]]
[[پرونده:Howerla.jpg|200px|چپ|بندانگشتی|کوه [[هورلا]] بلندترین کوه در اوکراین]]
اوکراین با ۶۰۳٫۵۵۰ کیلومتر مربع مساحت و ۲٬۷۸۲ کیلومتر خط ساحلی [[فهرست کشورها و مناطق بر پایه پهناوری|چهل و چهارمین کشور بزرگ]] جهان و پس از روسیه دومین کشور وسیع در اروپا است.&lt;ref name="اکراین در کتاب CIA World Factbook"&gt;[https://www.cia.gov/library/publications/the-world-factbook/geos/up.html اکراین در کتاب CIA World Factbook]&lt;/ref&gt;

این کشور از زمین‌های مسطح و دشت‌های حاصلخیز (یا [[استپ]]) تشکیل شده‌است که از میان آن‌ها رودخانه‌هایی چون [[دنیپر]]، [[سورسکی دونتس]]، [[دنیستر]] و [[بوگ جنوبی]] می‌گذرند و به [[دریای سیاه]] و دریای کوچک [[دریای آزوف|آزوف]] منتهی می‌شوند. در جنوب غربی اوکراین دلتای رود [[دانوب]] در مرز این کشور با [[رومانی]] قرار گرفته‌است. تنها کوه‌های این کشور بخشی از رشته کوه‌های [[کوه‌های کارپات|کارپات]] می‌باشد که بلندترین نقطه آن در اوکراین، کوه [[هورلا]] است که ۲٬۰۶۱ متر ارتفاع دارد و در شبه جزیره [[کریمه]] نیز رشته [[کوه‌های کریمه]] تا ساحل جنوبی کریمه امتداد دارد.&lt;ref&gt;[http://www.britannica.com/EBchecked/topic/612921/Ukraine دانشنامه بریتانیکا، اوکراین]&lt;/ref&gt;

اوکراین دارای [[آب و هوا]]ی معتدل قاره‌ای است، هرچند در سواحل جنوبی کریمه شرایط [[آب و هوایی مدیترانه‌ای]] وجود دارد. بارش [[باران]] در نقاط مختلف اوکراین متفاوت است، بطوری که بیشترین میزان بارش در شمال و غرب این کشور صورت می‌گیرد و کمترین میزان بارش در شرق و جنوب شرقی است، بطور مثال بارش سالیانه در منطقه غربی حدود ۱٬۲۰۰ میلی‌متر است، در حالی که بارش سالانه در کریمه ۴۰۰ میلی‌متر می‌باشد.&lt;ref&gt;[http://www.britannica.com/eb/article-30096/Ukraine دانشنامه بریتانیکا، آب و هوای اوکراین]&lt;/ref&gt;

== اقتصاد ==
[[پرونده:Dnipropetrowsk.jpg|بندانگشتی|200px|چپ|آسمان خراش‌های دنیپروپتروفسک.]]
در زمان شوروی، اقتصاد اوکراین دومین اقتصاد بزرگ [[اتحاد جماهیر شوروی]] بود و یک بخش [[صنعت]]ی و [[کشاورزی]] مهم به حساب می‌آمد.&lt;ref name="اکراین در کتاب CIA World Factbook"/&gt; پس از فروپاشی شوروی، نظام [[اقتصاد با برنامه]] این کشور به سمت یک [[اقتصاد بازار]]ی تغییر کرد که روند این انتقال برای اکثریت جامعه که دچار فقر بودند، بسیار دشوار بود.&lt;ref&gt;[http://news.bbc.co.uk/1/hi/business/966616.stm بی‌بی‌سی ۱۱ اکتبر ۲۰۰۰ - بیشتر شدن کودکان فقیر در اروپای شرقی]&lt;/ref&gt; پس از فروپاشی شوروی اقتصاد اوکراین به شدت محدود شده و زندگی روزانه برای یک فرد معمولی که در اوکراین زندگی می‌کرد بسیار دشوار بود. تعداد قابل توجهی از روستاییان بوسیلهٔ غذایی که خودشان می‌کاشتند زندگی می‌کردند، برخی نیز دو یا چند شغل داشتند و از طریق [[مبادله کالا با کالا]]، مایحتاج اولیه‌شان را تهیه می‌کردند.&lt;ref&gt;[http://www.britannica.com/EBchecked/topic/612921/Ukraine اوکراین خودمختار] - [[دانشنامه بریتانیکا]]&lt;/ref&gt;

== آموزش ==
طبق [[قانونی اساسی اوکراین]]، تمام شهروندان اوکراینی از [[تحصیل رایگان]] برخوردار هستند.

== جمعیت و نژادها ==
[[پرونده:Population of Ukraine.png|بندانگشتی|200px|چپ|رشد جمعیت اوکراین از سال ۱۹۵۰ تا ۲۰۰۹]]
[[پرونده:Ukraine census 2001 Ukrainians.svg|بندانگشتی|200px|چپ|درصد نژاد اوکراینی در اوکراین]]
جمعیت این کشور بالغ بر ۴۶٬۱۷۹٬۲۲۶ نفر می‌باشد
با توجه به آن که بیشتر نواحی صنعتی در شرق و جنوب شرقی اوکراین واقع شده‌اند، [[تراکم جمعیت]] در این نواحی بیشتر است، همچنین ۶۷٫۲٪ از جمعیت اوکراین نیز در مناطق شهری زندگی می‌کنند.&lt;ref&gt;[http://www.unicef.org/infobycountry/ukraine_statistics.html آمار اوکراین] - [[یونیسف]] به تاریخ ۰۷-ژانویه-۲۰۰۸&lt;/ref&gt;

طبق [[سرشماری سال ۲۰۰۱ اوکراین]]، ۷۷٫۸٪ از جمعیت اوکراین را نژاد [[اوکراینی]] و مابقی را نژادهای [[نژاد روس|روسی]] (۱۷٫۳٪)، [[بلاروسی]] (۰٫۶٪)، [[مولداوی]]، [[تاتارهای کریمه]] (۰٫۵٪)، [[بلغارها]] (۰٫۴٪)، [[مجارستانی]] (۰٫۳٪)، [[رومانیایی]] (۰٫۳٪)، [[لهستانی]] (۰٫۳٪)، [[یهودیان]] (۰٫۲٪)، [[ارامنه]] (۰٫۲٪)، [[یونانی]]ها (۰٫۲٪) و [[تاتار]]ها (۰٫۲٪) تشکیل می‌دهند.

== دین و مذهب ==
تا سال ۹۸۸ میلادی ساکنین اوکراین فعلی نیز به مانند بسیاری از مردم اروپا [[بت‌پرست]] بودند ولی با پذیرش آئین مسیحیت از سوی پرنس ولادیمیر این کشور نیز مسیحی شد. در سال ۱۰۵۴ به دنبال تکفیر متقابل [[پاپ|پاپ روم]] و [[پاتریارک|پاتریارک بیزانس]]، مذهب ارتدوکس توسط پاتریارک بیزانس به وجود آمد و کشورهای زیادی از جمله اوکراین [[ارتدوکس]] گردیدند و به همین دلیل بیشتر مردم اوکراین تابع کلیسای ارتدوکس بوده و اقلیتی تابع کلیسای [[کاتولیک]] می‌باشند که بیشتر ساکن نواحی غرب اوکراین هستند. علاوه بر ارتدوکسها و کاتولیک‌ها، پیروان مذهب [[پروتستان]] و برخی فرق مسیحی دیگر نیز در اوکراین وجود دارند. یهودیان هم دارای کنیسه‌های مختلف هستند (در کیف ۲ کنیسه) که مراسم مذهبی خود را انجام می‌دهند.

حدود ۹۶٫۲ درصد جمعیت اکراین مسیحی هستند و پس از آن اسلام با ۰٫۷ درصد و یهودیت ۰٫۶ درصد و سایر ادیان ۲٫۵ درصد جمعیت این کشور را تشکیل می‌دهند

از زمان فروپاشی اتحاد شوروی، هیچ‌یک از دولتهای حاکم بر اوکراین قوانین لازم برای حمایت و دفاع از زبان، مذهب و سایر حقوق اقلیت‌های ساکن این کشور را تصویب نکرده‌اند. از آغاز درگیری‌ها در شرق اوکراین، احساسات ضد یهودی در شرق این کشور بالا گرفته است. گفته می‌شود این نگرش با پخش اعلامیه‌هایی از طرف جمهوری مردمی دونتسک (وابسته به دولت روسیه) دامن زده می‌شود.&lt;ref&gt;[http://www.bbc.co.uk/persian/world/2014/04/140427_an_ukraine_donetsk_anti_semitic_fears.shtml  تبلیغات ضد یهودی در اوکراین و بازگشت نگرانی‌های قدیمی] بی‌بی‌سی فارسی، ۷ اردیبهشت ۱۳۹۳&lt;/ref&gt;

== فرهنگ ==
=== زبان ===
زبان مردم اوکراین از گروه زبان‌های اسلاو شرقی است و شباهت زیادی به زبان روسی دارد. به عبارت دیگر لغات مورد استفاده در زبان اوکراینی بیشتر بر گرفته از زبان لهستانی است ولی دستور زبان آن به مانند زبان روسی می‌باشد. زبان روسی بیشترین رواج را پس از زبان اوکراینی در این کشور دارد. الفبای زبان اوکراینی نظیر زبان روسی سیریلیک می‌باشد و تفا وت میان این دو اندک است

=== ادبیات ===
=== موسیقی و رقص ===
[[پرونده:Virsky Vstup.JPG|180px|بندانگشتی|چپ|رقص خوش آمد گویی [[پرایویت]]]]
[[موسیقی]] در اوکراین با تاریخی طولانی و تأثیرگذار، بخش عمده‌ای از [[فرهنگ]] این کشور را تشکیل می‌دهد. از [[موسیقی بومی]] سنتی تا [[موسیقی کلاسیک]] و [[مدرن راک]]، اوکراین لیست بلندی از موسیقی‌دان‌های برجسته‌ای چون [[چایکوفسکی]] و [[اوکآن الزی]] را در سطح بین‌المللی شناسانده‌است.

=== ورزش ===
فوتبال

دو تیم مطرح دیناموکیف و شاختار دونتسک از قدرتهای برتر فوتبال این کشور می‌باشند که در مقاطعی در لیگ قهرمانان اروپا هم حضور داشته‌اند.

تیم دیناموکیف ستارگان مطرحی از جمله اندره‌ای شوچنکو را به دنیای فوتبال معرفی کرده است.

== صنعت گردشگری ==
در رتبه بندی [[سازمان جهانی گردشگری]]، اوکراین از نظر تعداد گردشگران جایگاه هشتم را به خود اختصاص داده‌است.&lt;ref&gt;[http://www.tourismroi.com/Content_Attachments/27670/File_633513750035785076.pdf رتبه بندی سازمان جهانی گردشگری] - صفحهٔ ۱۰، ثبت شده در ژوئن ۲۰۰۸&lt;/ref&gt; همچنین [[عجایب هفت‌گانه اوکراین]] از اصلی‌ترین جاذبه‌های گردشگری این کشور می‌باشند که از هفت بنای تاریخی و فرهنگی تشکیل شده‌است و شهرهای مهم توریستی آن کریمه، [[کی یف]] و [[خارکف]] می‌باشد.

== منابع ==
{{پانویس|۲}}

== جستارهای وابسته ==
* [[ماریوپول]]

== پیوند به بیرون ==
{{ویکی‌سفر}}
{{ویکی‌گفتاورد}}
{{ویکی‌انبار-رده|Ukraine}}
* [http://iran.mfa.gov.ua/fa وب سایت سفارت اوکراین در ایران]
* [http://www.iujbc.ir/index.html وب سایت شورای بازرگانی  ایران و اوکراین]

{{تقسیمات کشوری اوکراین}}
{{موضوع اروپا}}
{{کشورهای مستقل همسود}}
{{حماسه‌های منظوم جهان}}
{{دامنه سطح‌بالای کد کشوری}}
{{سازمان امنیت و همکاری اروپا}}
{{کشورهای مستقل اروپا}}
{{سازمان‌های اطلاعاتی جهان}}
{{داده‌های کتابخانه‌ای}}
{{زباله و مدیریت پسماند}}
{{پایتخت‌های اروپا}}
[[رده:اوکراین]]
[[رده:اروپای شرقی]]
[[رده:ایالات و نواحی بنیان‌گذاری‌شده در سال ۱۹۹۱ (میلادی)]]
[[رده:بنیان‌گذاری‌های ۱۹۹۱ (میلادی) در اوکراین]]
[[رده:جمهوری‌ها]]
[[رده:روس کیف]]
[[رده:کشورها و سرزمین‌های اسلاوی‌زبان]]
[[رده:کشورها و سرزمین‌های اوکراینی‌زبان]]
[[رده:کشورهای اروپایی]]
[[رده:کشورهای عضو سازمان ملل متحد]]</text>
      <sha1>ce70n7mss5ajqdyig1oxy24s37vvpb4</sha1>
    </revision>
  </page>
  