<page>
    <title>مین (ایالت)</title>
    <ns>0</ns>
    <id>6772</id>
    <revision>
      <id>18124815</id>
      <parentid>18041269</parentid>
      <timestamp>2016-09-19T15:38:41Z</timestamp>
      <contributor>
        <username>Babaksaeidpour</username>
        <id>477903</id>
      </contributor>
      <comment>/* نژاد، تبار، زبان */اصلاح پیوند(ها) به صفحهٔ ابهام‌زدایی ([[ایتالیایی]])  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">{{Coord|۴۵٫۵|N|۶۹|W|region:US-ME_type:adm1st_scale:3000000|display=title}}
{{US state
|Name = مِین
|Fullname = ایالت مِین{{سخ}}Maine
|Flag = Flag of Maine.svg
|Flaglink = پرچم ایالت مِین
|Seal = Mainestateseal.jpg
|Seallink= نشان رسمی مِین
|Map = Map of USA ME.svg
|Nickname = The Pine Tree State{{سخ}}ایالت درخت کاج{{سخ}}Vacationland{{سخ}}سرزمین مورد علاقه گردش‌گران&lt;ref&gt;{{Cite news | url = http://traveltips.usatoday.com/maine-vacation-57068.html | title = Maine for Vacation | newspaper = USA Today | accessdate = August 5, 2013 | quote = There's a reason it's called "Vacationland..."}}&lt;/ref&gt;
|Motto = Dirigo{{سخ}}من رهبری می‌کنم
|State number = ایالت بیست و سوم
|Capital = [[آگوستا]]
|LargestCity = [[پورتلند (مِین)|پورتلند]]
|Governor = [[پل لِ‌پیج]] (د)
|Senators = خانم [[الیمپیا سنو]] (ج){{سخ}}خانم [[سوزان کالینز]] (ج)
|Representatives = [[Tom Allen]] (د){{سخ}}[[Michael Michaud]] (D)
|PostalAbbreviation = ME
|OfficialLang=None{{سخ}}([[زبان انگلیسی|English]] and [[زبان فرانسوی|French]] de facto)
|AreaRank = &lt;sup&gt;سی و نهم&lt;/sup&gt;
|TotalAreaUS = ۳۳٬۴۱۴
|TotalArea = ۸۶٬۵۴۲
|LandAreaUS = ۳۰٬۸۹۰
|LandArea = ۸۰٬۰۰۵
|WaterAreaUS = ۴٬۵۲۷
|WaterArea = ۱۱٬۷۲۴
|PCWater = ۱۳٫۵
|PopRank = &lt;sup&gt;چهل و یکم&lt;/sup&gt;
|2000Pop = ۱٬۲۷۴٬۹۲۳
|DensityRank = ۳۸th
|2000DensityUS = ۴۱٫۳
|2000Density = ۱۵٫۹۵
|AdmittanceOrder = &lt;sup&gt;بیست و سوم&lt;/sup&gt;
|AdmittanceDate = [[۱۵ مارس]], [[۱۸۲۰ (میلادی)|۱۸۲۰]]
|TimeZone = [[منطقه زمانی شرقی|Eastern]]: [[UTC]]-5/[[ساعت تابستانی|-۴]]
|Longitude = ۶۶° ۵۷′ W to 71° ۵′ W
|Latitude = ۴۲° ۵۸′ N to 47° ۲۸′ N
|WidthUS = ۲۱۰
|Width = ۳۳۸
|LengthUS = ۳۲۰
|Length = ۵۱۵
|HighestPoint=[[کوه کاتادین]]&lt;ref name="usgs"&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= |نویسندگان سایر بخش‌ها=|ترجمه=|صفحه= |زبان=en |مقاله= [http://erg.usgs.gov/isb/pubs/booklets/elvadist/elvadist.html#Highest Elevations and Distances in the United States] |ژورنال= |نشریه=U.S Geological Survey |تاریخ= 29 April 2005 |دوره= |شماره= |شاپا=}} Retrieved on November 6.&lt;/ref&gt;
|HighestElevUS = ۵٬۲۶۸
|HighestElev = ۱٬۶۰۶
|MeanElevUS = ۵۹۱
|MeanElev = ۱۸۰
|LowestPoint = [[اقیانوس اطلس]]&lt;ref name="usgs"/&gt;
|LowestElevUS = ۰
|LowestElev = ۰
|ISOCode = US-ME
|Website = www.maine.gov}}

'''مِین''' {{به انگلیسی|Maine}} واقع در [[شمال شرقی آمریکا]] ایالتی است در ناحیه [[نیوانگلند]] که از جنوب و شرق با [[اقیانوس اطلس]]، از غرب با [[نیوهمپشایر]] و از شمال غربی و شمال شرقی به ترتیب با استان‌های کانادایی [[استان کبک|کبک]] و [[نیوبرانزویک]] همسایه است. مین در شمالی ترین و شرقی ترین قسمت نیوانگلند واقع است. مین بیشتر به خاطر مناظر طبیعی از جمله ناهمواری‌ها، سواحل عمدتاً صخره‌ای، جنگل‌های انبوه و آبراه‌های زیبایش و به‌علاوه غذاهای دریایی به ویژه [[خرچنگ]] و [[حلزون]] شناخته می‌شود.

برای هزاران سال مردمان بومی تنها ساکنان قلمرویی بودند که اکنون مین نامیده می‌شود. هنگامه برخورد اروپاییان با قاره آمریکا [[آلگونیک]] زبانان در آن نواحی ساکن بودند. اولین مستعمره اروپایی در مین به وسیله [[پیر دوگوا سیور دُ مون]] در سال ۱۶۰۴ در جزیرهٔ [[سن کروا]] به وجود آمد. اولین مستعمره انگلیسی، مستعمره کوتاه مدت [[مستعمره پوپهام|پوپهام]] بود که در سال ۱۶۰۷ بوسیله شرکت [[شرکت پلیموث|پلیموث]] ایجاد گردید. شمار زیادی مستعمرات انگلیسی تا سال ۱۶۲۰ در امتداد ساحل به وجود آمدند، هرچند آب و هوای نامناسب، محرومیت‌ها و درگیری با ساکنان بومی در طی سالها باعث شکست مستعمرات شد.

هنگامی که مین وارد قرن ۱۸ شد تنها شش مستعمره جان سالم به در بردند. در طی جنگ ۱۸۱۲ و تحولات آمریکا میهن‌پرستان و نیروهای [[بریتانیایی|بریتانیا]] بر سر قلمرو مین با هم درگیر بودند. مین تا سال ۱۸۲۰ بخشی از ایالت [[ماساچوست]] بود، تا اینکه برای جدایی از این ایالت به رأی گذاشته شد و سرانجام در ۱۵ مارچ ۱۸۲۰ تحت [[پیمان میسوری]] به عنوان بیست و سومین ایالت به ایالات متحده آمریکا ملحق شد. مین سی و نهمین ایالت پهناور و چهل و یکمین ایالت پرجمعیت در بین ۵۰ ایالت کشور آمریکاست. همچنین بر اساس نرخ جرم و جنایت مین اغلب به عنوان امن‌ترین ایالت در آمریکا شناخته می‌شود.&lt;ref name="crime"&gt;{{cite news|title=10 Safest States in the U.S.|url=http://www.huffingtonpost.com/2011/04/20/10-most-peaceful-states_n_849768.html#s264561&amp;title=1_Maine|publisher=Huffington Post|accessdate=October 14, 2013|first=Harry|last=Bradford|date=April 20, 2011}}&lt;/ref&gt;

پایتخت مین [[آگوستا]] و شهر مهم آن [[پورتلند (مِین)|پورتلند]] است.

جمعیت مین ۱٬۲۷۴٬۹۲۳، زبان رسمی این ایالت انگلیسی و لقب آن «من رهبری می‌کنم» است.&lt;ref&gt;http://abcnews.go.com/US/story?id=93608?&lt;/ref&gt;

== جغرافیا ==
[[پرونده:National-atlas-maine.png|350px|انگشتدان|چچ|نقشه مین و نواحی اطراف]]
[[پرونده:Portland Maine head light.JPG|300px|بندانگشتی|سواحل ایالت مین]]
در جنوب و شرق آن اقیانوس اطلس و در شمال و شمال شرق آن استان کانادایی نیوبرانزویک قرار دارد. استان کانادایی کبک نیز در شمال غرب آن واقع است. مین شمالی ترین و در عین حال بزرگترین ایالت ناحیه نیوانگلند است که تقریباً معادل نیمی از کل مساحت منطقه است. مین تنها ایالتی است که دقیقاً با یک ایالت دیگر (نیوهمپشایر در غرب همسایه) است.

مین شرقی ترین ایالت در ایالت متحده است که همزمان دورترین نقطه و مرکز جغرافیایی آن است. نقاط شهری [[ایستپورت، مین|ایستپورت]] و [[لوبک، مین|لوبک]] به ترتیب شرقی ترین شهر و بخش در ایالات متحده هستند. [[دهکده استکورت]] شمالی ترین نقطه مین و همچنین شمالی ترین نقطه نیوانگلنداست.

[[دریاچه موس‌هد]] بزرگترین دریاچه در تمام نیوانگلند است که همانند [[دریاچه شاپلن]] بین [[ورمونت]]، [[ایالت نیویورک|نیویورک]] و کبک قرار گرفته است. شمار زیادی از دریاچه‌ها، همانند [[دریاچه دوقلوی جنوب]] به وسیله [[هنری دیوید توری]] توصیف شده‌اند.

[[کوهستان کاتادین]] از انتهای جنوبی به سمت [[رشته‌کوه بین‌المللی آپالیشین]] که به سمت [[جزیره بل]] در [[نیوفاوندلند و لابرادور]] امتداد دارد، منتهی می‌شود و هم‌زمان در انتهای شمالی [[رشته‌کوه آپالیشین]] قرار دارد که از جنوب به سمت [[کوهستان اسپرینگر]] در شمال [[جورجیا]] کشیده شده است.

مین جنبه‌های منحصربه‌فرد جغرافیایی فراوانی دارد. [[جزیره ماکیاس سیل]]، و قسمت شرقی [[صخره شمال]] که مورد دعوی ایالات متحده و کاناداست و یکی از نواحی چهارگانه‌ای است که هنوز مورد مناقشه دو کشور است. همچنین در شرقی ترین نواحی آن گرداب جزر و مد [[اولدسا]] قرار دارد که بزرگترین گرداب نیمکره غربی است.

مین از نواحی کم جمعیت شرق [[رودخانه می‌سی‌سی‌پی]] است. مین ایالت درخت کاج نامیده می‌شود چرا که بیش از نود درصد زمینهای آن پوشیده از جنگل است. نواحی داخلی جنگلی تقریباً خالی از سکنه هستند و بسیاری از آن‌ها تشکیلات رسمی سیاسی ندارند (کم سابقه در نیوانگلند). به عنوان نمونه قلمروی سازمان نیافته [[اروزتوک شمال غربی]] مساحتی معادل ۲٬۶۶۸ مایل مربع (۶٬۹۱۰ کیلومتر مربع) دارد و جمعیت آن در سرشماری سال ۲۰۰۰، ۲۷ نفر گزارش شده است، یعنی به ازای هر ۱۰۰ مایل مربع (۲۶۰ کیلومتر مربع) یک نفر.

مین در نواحی معتدل جنگل‌های پهن برگ و مخلوط، واقع شده است. نواحی نزدیک جنوب و سواحل مرکزی اقیانوس اطلس به وسیله [[بلوط|بلوط‌های]] مخلوط جنگل‌های ساحلی شمال شرقی پوشیده شده‌اند. سایر نواحی ایالت که شامل [[نورث‌وودز]] می‌شود به وسیله [[جنگل‌های آکیدیایی نیوانگلند]] پوشیده شده است.

مین تقریباً ۲۳۰ مایل (۴۰۰ کیلومتر) خط ساحلی دارد (و ۳۵۰۰ مایل (۵۶۰۰ کیلومتر) خط ساحلی جزر و مدی).&lt;ref name="mainegovfacts"&gt;{{cite web|title=Maine.gov: Facts About Maine|url=http://www.maine.gov/portal/facts_history/facts.html|publisher=State of Maine|accessdate=17 September 2010}}&lt;/ref&gt;&lt;ref&gt;[http://www.teachervision.fen.com/maps/bodies-of-water/725.html Coastline lengths of states]&lt;/ref&gt; [[وست کودی هد]] شرقی ترین نقطه در ۴۸ ایالت به هم پیوسته آمریکاست. در امتداد ساحل صخره‌ای معروف مین، فانوس‌های دریای، شن زارها، دهکده‌های ماهیگیری و جزایر دور از ساحل شامل [[جزایر کوچک شولز]] که در امتداد مرز نیوهمپشایر است، قرار دارند. صخره‌های دندانه‌ای، تخته سنگ‌ها و خلیج‌های کوچک در کنار رودخانه‌ها، دریاچه‌ها، جنگل‌ها و کوهستان‌ها هستند. این تقابل عینی دامنه‌های جنگلی منتهی به دریا به وسیله [[ادنا سنت وینسنت میلی]]، شاعر آمریکایی اهل [[راکلند، مین|راکلند]] و [[کمدن، مین|کمدن]] خلاصه شده است. مین در "نو زایش":
[[پرونده:A beach in maine on a clear day.jpg|300px|انگشتدان|چپ|ساحلی در مین در نزدیکی پارک ملی آکادیا]]

:"تمام چیزی که من می‌توانستم از جایی که ایستاده بودم، ببینم
:سه کوهستان بلند و یک جنگل بود
:چرخیدم و از دیگر سو نگریستم
:و سه جزیره در خلیج کوچک دیدم"

زمین شناسان این زمین‌ها را سواحل غرق شده می‌نامند به این دلیل که به واسطه بالا آمدن آب دریا چهره این سرزمین‌ها دست‌خوش تغییر شده، از دره‌ها خلیج و از نوک قله‌ها جزایر به وجود آمده‌اند.&lt;ref&gt;[http://www.answers.com/topic/drowned-coast?cat=technology drowned coast: Definition and Much More from Answers.com]&lt;/ref&gt; اگر چه افزایش سطح زمین به واسطه ذوب یخچال‌های طبیعی به میزان جزئی باعث برگرداندن ویژگی‌های قبلی این زمین‌ها شده است اما این افزایش برای حذف تمام تأثیرات ناشی از افزایش سطح دریا و تغییراتی که در چهره زمین ایجاد کرده، کافی نیست.

بسیاری از جنبه‌های [[مورفولوژیک|مورفولوژیکی]] مین بوسیله فعالیت [[یخبندان]] در انتهای [[آخرین عصر یخبندان]] به وجود آمده است. وجوه برجسته یخبندان شامل [[سامزسوند]] و [[بابل راک]] هستند که هر دو بخشی از [[پارک ملی آکادیا]] در [[جزیره مونت دیزرت]] هستند. سامزسوند که در نتیجه یخبندان حاصل شده، به عنوان تنها آبراه در کرانه شرقی ساحل در نظر گرفته می‌شود که عمق آن به ۱۷۵ فوت (۵۰ متر) می‌رسد. عمق زیاد و شیب تند به کشتی‌های بزرگ اجازه می‌دهد که تقریباً در تمام طول آبراه حرکت کنند و همین ویژگی‌ها این آبراه را برای قایق‌سازان معروفی همچون کمپانی [[قایق بادبانی هینکلی]] حائز اهمیت نموده است. بابل راک تحت عنوان یخبندان سرگردان شناخته می‌شود و تخته‌سنگ بزرگی است که بر لبه کوهستان بابل قرار دارد. این تخته سنگ در پارک ملی آکادیا قرار گرفته است. با تجزیه و تحلیل نوع گرانیت آن زمین شناسان قادر به کشف این مهم شدند که یخچالی که این تخته سنگ را به جایگاه فعلی حمل نموده از شهر [[لوسرن، مین|لوسرن]] - ۳۰ مایل (۴۸ کیلومتر) دورتر- بوده است.

[[پارک ملی آکادیا]] تنها پارک ملی در نیوانگلند است.

نواحی تحت نگهداری و اداره [[سازمان پارک‌های ملی|سازمان پارک‌های ملی آمریکا]] شامل:&lt;ref&gt;{{cite web | title = Maine | publisher = National Park Service | accessdate = ۲۰۰۸-۰۷-۱۶ | url = http://www.nps.gov/state/me}} {{Dead link|date=October 2010|bot=H3llBot}}&lt;/ref&gt;
* پارک ملی آکادیا نزدیک [[بار هاربر، مین|بار هاربر]]
* مناظر زیبای [[رشته کوه آپالیشین|کوهستان ملی آپالیشین]]
* تمدن آکادیایی مین در دره سنت جان
* پارک بین‌المللی روزولت کامپوبلو نزدیکی لوبک
* سایت تاریخی بین‌المللی جزیره سنت کروا در [[کلی، مین|کَلِی]]

=== آب و هوا ===
مین آب و هوای مرطوب قاره‌ای به همراه تابستان‌های گرم و مرطوب دارد (اگرچه به طور کلی گرم نیست) زمستان‌ها در سرتاسر ایالت هوا سرد و برفی است و این سرما و برف در نواحی شمالی شدیدتر است. نواحی ساحلی تا اندازه‌ای به وسیله اقیانوس اطلس معتدل شده‌اند. در ماه ژوئیه در سرتاسر ایالت بیشینه درجه حرارت در طول روز بین ۸۰-۷۵ فارنهایت (۲۷-۲۴ سانتیگراد) و کمینه آن در طول شب بیش از ۵۰ فارنهایت (حدود ۱۵ سانتیگراد) است. در ژانویه محدوده درجه حرارت از بیشینه حدود ۳۲ فارنهایت (صفر سانتیگراد) در سواحل جنوبی تا متوسط زیر صفر فارنهایت (۱۸- سانتیگراد) در طول شب، در نقاط دوردست شمالی است.&lt;ref name="usgs_a"&gt;
{{cite news
|url= http://www.usgs.gov/newsroom/article.asp?ID=2135
|accessdate= ۲۰۱۱-۱۱-۰۶
|title= New All Time Low Temperature Recorded in Maine
|date= ۲۰۰۹-۰۲-۱۰
|last= Lent
|first= Robert
|agency= U.S. Geological Survey
}}&lt;/ref&gt;
رکورد بالاترین دمای ایالت ۱۰۵ فارنهایت(۴۱ سانتیگراد) است که در ژوئیه ۱۹۱۱ در [[نورث بریجتون]] ثبت شده است.&lt;ref name="usatoday"&gt;
{{cite news
|url= http://www.usatoday.com/weather/wheat7.htm
|accessdate= ۲۰۰۹-۰۲-۱۱
|title= Each state's high temperature record
|date= August 2006
|publisher= [[یواس‌ای تودی|USA Today]]
}}&lt;/ref&gt; مین نسبت به سایر ایالت‌های شرق [[رشته کوه راکی]] کمتر تجربه توفان‌های همراه با آذرخش دارد به طوری که بیشترین میانگین آن کمتر از ۲۰ روز توفان در سال است. گردبادها نیز با میانگین کمتر از دو بار در سال نیز به ندرت و اغلب در نواحی جنوبی اتفاق می‌افتند.&lt;ref name="Annual average number of tornadoes"&gt;[http://www.ncdc.noaa.gov/img/climate/research/tornado/small/avgt5304.gif] NOAA National Climatic Data Center. Retrieved on October 24, 2006.&lt;/ref&gt;

== تاریخ ==
ساکنان اصلی قلمرویی که اکنون شامل مین است [[وابانکی|وابانکی‌های]] آلگونیک زبان شامل [[آبناکی]]، [[پاساموکودی]]، [[مالیسیت]] و [[پنوب اسکات]] بودند. اولین مستعمره اروپایی در سال ۱۶۰۴ در جایی که اکنون مین نامیده می‌شود توسط پیر دوگوا سیور دُ مون ایجاد شد که [[ساموئل دُ شامپلین]] جهان‌گرد برجسته نیز از ساکنان آن بود. فرانسوی‌ها نام منطقه‌ای را که بعدها قسمتی از ایالت مین شد، [[آکادیا]] نامیدند. اولین مستعمره انگلیسی مین در سال ۱۶۰۷ توسط شرکت پلیموث در پوپهام ایجاد شد که همزمان با مستعمره [[جیمزتون، ویرجینیا|جیمزتون]] [[ویرجینیا]] تشکیل شد. ساکنان مستعمره پوپهام ۱۴ ماه بعد به انگلستان بازگشتند.&lt;ref&gt;[http://www.mpbn.net/homestom/p9pophamcolony.html MPBN, "Rolling Back the Frontier"], ''The Story of Maine'', accessed 3 Jan 2011&lt;/ref&gt;

[[پرونده:Maine state capitol.jpg|275px|انگشتدان|چپ|خانه ایالت مین، طراحی شده توسط [[چارلز بالفینچ]] ساخته شده در ۱۸۲۹ - ۱۸۳۲]]

دو انجمن [[یسوعی]] به وسیله فرانسویان تأسیس شد یکی در سال ۱۶۰۹ در [[خلیج پنوب اسکات]] و دیگر در ۱۶۱۳ در جزیره مونت دیزرت. در همان سال [[کستین، مین|کاستین]] به وسیله [[کلود دُ لا تور]] ایجاد شد، در سال ۱۶۲۵ [[شارل دُ سن-اتین دُ لا تور]] [[فُر پانتاگوئه]] را برای حفاظت از کاستین بنا کرد. نواحی ساحلی غربی اولین مناطقی بودند که در سال ۱۶۲۲ تحت عنوان استان مین به رسمیت شناخته شدند. نواحی شرقی شمال [[رودخانه کنه‌بک]] ساکنان بسیار کمی داشت و در قرن ۱۷ تحت عنوان [[قلمرو ساگاداهوک]] شناخته شد. دومین مستعمره در سال ۱۶۲۳ به وسیله دریانورد و کاپیتان نیروی دریایی انگلیسی، [[کریستوفر لوت]] در مکانی به نام [[شهرستان یورک، مین|یورک]] در زمینی که اعطایی [[چارلز اول انگلستان]] بود، ایجاد شد.&lt;ref&gt;[http://books.google.com/books?id=Bx4XAAAAIAAJ&amp;pg=PA339&amp;dq=levett&amp;lr=&amp;ei=ZSW7SsmYFo7-kQSkz9CODw#v=onepage&amp;q=levett&amp;f=false Proceedings of the Massachusetts Historical Society, Vol. 20, 1882–1883, Published by the Society, Boston, 1884]&lt;/ref&gt; این مستعمره نیز شکست خورد.

[[قبیله آندروسکوجین]] که با نام [[اروزگانتاکوک]] نیز شناخته می‌شوند اولین ساکنان نواحی مرکزی مین بودند. آندروسکوجین‌ها از قبیله‌ای از تیره آبِناکی بودند. در طی [[جنگ شاه فیلیپ]] در سال ۱۶۹۰ از آن نواحی بیرون رانده شدند. آن‌ها به [[سنت‌فرانسیس]] نقل مکان کردند که به وسیله [[تکاوران راجرز]] در سال ۱۹۷۵ تخریب شد و اکنون [[اوداناک]] نام دارد. سایر قبائل آبِناکی شکستهای دشواری را متحمل شدند به ویژه در طی [[جنگ دامر]] و تسخیر [[نوریجویک]] در سال ۱۷۲۴ و شکست [[پِکوآکیت]] در سال ۱۷۲۵ که تا حد زیادی از شمار آنها کاست. آنها در نهایت به همراه دیگر قبایل مهاجر جنوب به کانادا عقب‌نشینی کردند و در [[بیکِنکور]] و [[سیلری]] و بعدها در سنت فرانسیس اسکان گزیدند.&lt;ref&gt;Bruce G. Trigger (ed.): ''[[Handbook of North American Indians]]. Vol. 15. Northeast''. Smithsonian Institution Press, Washington D.C. 1978 ISBN 0-16-004575-4&lt;/ref&gt;

استان مین با مرزهای کنونی‌اش در سال ۱۶۵۲ بخشی از [[مستعمره خلیج ماساچوست]] شد. مین در قرن هفدهم و اوایل قرن هجده صحنه جنگ فرانسوی‌ها، انگلیسی‌ها و نیروهای متحد بومی بود که برضد یکدیگر می‌تاختند و برای خونخواهی و در برخی موارد سلطه طلبی توسط بومیان آمریکایی، گروگان گیری می‌کردند. برای نمونه در ابتدای سال ۱۶۹۲ به یورک یورش بردند، حدود ۱۰۰ نفر از مستعمره نشینان انگلیسی را کشتند و ۸۰ تن از سایر روستاییان را به گروگان گرفتند.&lt;ref&gt;"[http://www.seacoastonline.com/apps/pbcs.dll/article?AID=/20010201/NEWS/302019986 York commemorates Candlemas Raid]". ''[[The Portsmouth Herald]]''. February 01, 2001.&lt;/ref&gt; آبناکی‌ها درطی یورشهای [[جنگ کوئین آن]] اوایل سال ۱۷۰۰ در [[کانویک]]، روستای کاتولیک [[موهاک]] در نزدیکی [[مونترآل]] دست به گروگان‌گیری زدند که برخی از گروگان‌ها به اسارت درآمدند و برخی دیگر آزادی یافتند.

پس از اینکه در سال ۱۷۴۰ انگلیسی‌ها فرانسوی‌ها را در آکادیا شکست دادند قلمرو از شرق [[رودخانه پنوب‌اسکات]] جدا شده و تحت قلمرو اسمی استان [[نوااسکوشیا]] درآمد و به همراه نیوبرانزویک فعلی شهرستان [[سانبری|سانبریِ]] نوا اسکوشیا را تشکیل دادند. نیروهای آمریکایی و انگلیسی در طی انقلاب آمریکا در ۱۸۱۲ بر سر قلمرو مین مدعی بودند و نیروهای انگلیسی مین غربی را در هر دو نبرد به اشغال خود درآوردند. قرارداد منعقد شده بعد از انقلاب آمریکا درباره مرزهای مین با [[شمال بریتانیایی آمریکا]] مبهم بود. هنگامی که کشور ایالات متحده تشکیل شد قلمرو مین به عنوان بخشی از ماساچوست درآمد اگرچه مرزهای نهایی با قلمرو بریتانیایی تا زمان [[پیمان وبستر- اشبرتون]] در ۱۸۴۲ معین نگردید.

مین به صورت فیزیکی از ماساچوست جدا شد. اختلاف دیرینه بر سر زمین خواری و استعمار منجرشد که ساکنان مین و متحدانشان مجلس ماساچوست را در سال ۱۸۰۷ برای جدایی مین وادار به رای گیری کنند. آتش احساسات تجزیه طلبان در طی جنگ ۱۸۱۲ دامن زده شد هنگامی که بازرگانان طرفدار بریتانیا در ماساچوست به مخالفت با جنگ برخاستند و از دفاع از مین در مقابل مهاجمان بریتانیایی سر باز زدند. جدایی و تشکیل ایالت مین به عنوان بیست و سومین ایالت در ۱۵ مارچ ۱۸۲۰ تحت قسمتی از پیمان میسوری اتفاق افتاد که از نظر جغرافیایی گسترش [[برده‌داری]] را محدود می‌کرد و در سال بعد با توازن میان بردگان و افراد آزاد ایالت، زمینه ورود به استقلال [[ایالت میسوری|میسوری]] را فراهم کرد.

پایتخت اصلی مین، پورتلند، شهر مهم مین بود که در سال ۱۸۳۲ به منظور مرکزیت بخشیدن به پایتخت درون ایالت به آگوستا تغییر پیدا کرد.

ارتش داوطلب پیاده‌نظام موسوم به [[مین بیستم]] تحت فرماندهی سرهنگ [[جاشوا لارنس چمبرلین]] از [[لیتل راند تاپ]] در [[نبرد گتیسبورگ]] دفاع کردند. همچنین سربازانش ارتش متحدان را از تهاجم ارتش ائتلاف محافظت کردند.

چهار کشتی [[نیروی دریایی ایالات متحده]] به افتخار مین [[یو اس اس مین]] نامیده شدند.

=== دلیل نام‌گذاری ===
تعریف مشخصی برای ریشه کلمه مین وجود ندارد. مجلس قانونگزاری ایالت در سال ۲۰۰۱ مصوبه روز فرانسه- آمریکا را به تصویب رساند که بیان می‌دارد نام ایالت از نام استان فرانسوی مین در گذشته برگرفته شده است. سایر نظریه‌ها به مکان‌های قدیمی با نام مشابه اشاره دارند یا مدعی هستند که این واژه اصطلاحی دریانوردی است که به خشکی (mainland) اشاره دارد.

به نظر می‌رسد اولین ثبت رسمی نام مین در تاریخ ۱۰ آگوست ۱۶۲۲ مربوط به زمینی بود که امتیاز رسمی آن متعلق به [[سر فردیناندو گرجس]](۱۵۶۵-۱۶۴۷) و [[جان میسون]]، کهنه سربازان نیروی دریایی سلطنتی انگلستان بود و تصمیم گرفتند آن را استان مین بنامند.&lt;ref&gt;Guyton, Kathy (2009) U.S. State Names: The Stories of How Our States Were Named (Nederland, Colorado: Mountain Storm Press) pp. 127-136.&lt;/ref&gt; میسون در نیروی دریایی در [[جزیره اورکنی]]، خدمت می کرده است که جزیره اصلیِ جایی به نام [[مین‌لند، اورکنی|مین‌لند]] است و برای این ملوانان انگلیسی بسیار محتمل است که این نام از مین‌لند گرفته شده باشد تا اینکه از نام یک استان فرانسوی مشتق شده باشد. یک سال بعد کاپیتان نیروی دریایی انگلیسی کریستوفر لوت در حال کاوش سواحل نیوانگلند نوشت: اولین جایی که در نیوانگلند قدم نهادم جزایر شولز بود که دو فرسنگ بالاتر از مین (mayne) در دریا قرار داشت. فارغ از ریشه این نام، در سال ۱۶۵۵ اعضای هیئت پادشاهی دستور دادند که «استان مین» در اسناد رسمی وارد گردد. مین تنها ایالتی است که نام آن فقط از یک سیلاب تشکیل شده است.

== جمعیت شناسی ==
[[پرونده:Maine population map.png|350px|انگشتدان|چب|نقشه تراکم جمعیت مین]]
[[اداره آمار ایالات متحده آمریکا]] جمعیت مین را در یکم ژوئیه ۲۰۱۲، ۱٬۳۲۹٬۱۹۲ تخمین زد که نسبت به سرشماری سال ۲۰۱۰ یک درصد افزایش داشته است. تراکم جمعیت ایالت ۴۱/۳ نفر در هر مایل مربع است که بدین ترتیب مین را کم جمعیت ترین ایالت در تمام نیوانگلند، آمریکای شمال شرقی، کرانه شرقی تمام ایالت‌های ساحلی اقیانوس اطلس و تمام ایالات شرق رودخانه می‌سی‌سی‌پی ساخته است.

مرکزیت میانگین جمعیت مین در [[شهرستان کنه‌بک، مین|شهرستان کنه‌بک]] و در شرق آگوستا قرار گرفته است. مرکز شهری پورتلند که بزرگتر از آگوستاست متراکم ترین جمعیت را داراست که در حدود ۲۰ درصد جمعیت کل مین است. همانطور که در بخش جغرافیا تشریح شد بخش‌های وسیعی از نواحی بدون سکنه در مناطق دورافتاده داخلی وجود دارد.

=== نژاد، تبار، زبان ===
در سرشماری سال ۲۰۱۰، ۹۴/۴ درصد جمعیت، [[سفیدپوست]] غیر [[هیسپانیک]]، ۱/۱ درصد [[سیاه‌پوست]] غیر هیسپانیک یا آفریقایی آمریکایی، ۰/۶ درصد [[سرخپوستان]] آمریکایی یا بومیان آلاسکا، یک درصد آسیایی ۰/۱ درصد از سایر نژادها و ۱/۴ درصد از دو یا چند نژاد بودند. ۱/۳ درصد از جمعیت مین هیسپانیک، لاتین یا دارای منشأ اسپانیایی (که ممکن است از هر نژادی باشند) هستند.

در سال ۲۰۱۱ فراوانی جمعیت تبارهای ساکن در مین به صورت زیر برآورد شدند:
* ۲۳/۹ درصد [[فرانسوی]] یا [[فرانسوی-کانادایی]]
* ۲۱/۶ درصد [[انگلیسی]]
* ۱۷/۸ درصد [[ایرلندی]]
* ۹/۴ درصد [[آمریکایی‌ها|آمریکایی]]
* ۸/۵ درصد [[آلمانی]]
* ۵/۸ درصد [[مردم ایتالیا|ایتالیایی]]
* ۵/۵ درصد [[اسکاتلندی]]
* ۲/۱ درصد [[لهستانی]]
* ۱/۸ درصد [[سوئدی‌ها|سوئدی]]
* ۱/۷ درصد [[اسکاتلندی-ایرلندی]]

مردمی که خود را «آمریکایی» معرفی می‌کنند بیشتر دارای تبار انگلیسی هستند و نیاکان آنها از مدت‌های طولانی پیش (اغلب از اوائل سده هفدهم) در این منطقه بوده‌اند و از این رو واژه «آمریکایی» را برای تعریف هویت خود برگزیده‌اند.

مین بیشترین درصد جمعیت آمریکائیان فرانسوی را در بین سایر ایالات دارد. این ایالت همچنین بر اساس سرشماری سال ۲۰۱۰ حدود ۹۴/۴ درصد جمیعت سفیدپوست غیر هیسپنیک دارد که بالاترین درصد جمعیت این نژاد در بین سایر ایالات است. در سال ۲۰۱۱، ۸۹/۰ درصد تولدها بین والدین سفیدپوست غیر هیسپانیک بود. مین همچنین در مقایسه با سایر ایالت‌ها بیشترین درصد جمیعت فرانسوی زبان را داراست. بیشتر آنها مهاجران [[استان کبک|کبکی]] هستند که در سال ۱۸۴۰ تا ۱۹۱۰ به مین آمده‌اند یا پیش از ۱۹۴۲ از نیوبرانزویک به سمت مین سرازیر شده‌اند. در شمال مین (به ویژه شهرستان اروزتوک) [[آکادیایی|آکادیایی‌ها]] هنوز در خانه به زبان فرانسوی صحبت می‌کنند، از این رو که بستگان آنها در همسایگی شان یعنی [[نیوبرانزویک]] زندگی می‌کنند. آمارهای سرشماری نشان می‌دهد که مین همچنین بیشترین درصد جمعیت فرانسوی زبان را در بین سایر ایالات دارد. میزان ۵/۲۵ درصد از خانواده‌های مین فرانسوی زبان هستند، در مقایسه با ایالت [[لوئیزیانا]] با ۴/۶۸ درصد. فرانسوی زبانان در بین اقلیت زبانی ایالت، بیشترین جمعیت را دارا هستند. گزارش سرشماری سال ۲۰۰۰ حاکی از آن بود که ۹۲/۵ درصد از ساکنان مین از سن ۵ سال و بالاتر در خانه انگلیسی صحبت می‌کنند. مین زبان رسمی ندارد اما بیشتر ساکنان آن انگلیسی زبان هستند.

نواحی بالای دره رودخانه سنت جان، قسمتی از [[ماداواسکا، مین|جمهوری ماداواسکا]] قبل از مرزهای پیمان وبستر-اشبرتون بود. بیش از یک چهارم جمعیت [[لویستون، مین|لویستون]]، [[واترویل، مین|واترویل]] و [[بیدفورد، مین|بیدفورد]] آمریکایی‌های فرانسوی تبار هستند. شمار کوچکتری از دیگر تبارها شامل [[ایرلندی]]، [[مردم ایتالیا|ایتالیایی]] و [[لهستانی]] در خلال موج مهاجرات‌ها در اواخر قرن نوزدهم و اوایل قرن بیستم در تمام ایالت ساکن شدند.

ترکیب مذهبی مردم مین به صورت زیر است:
* [[مسیحی]]-۸۲ درصد
** [[پروتستان]]-۴۵ درصد
*** [[باپتیست]] (بیشتر باپتیست آمریکایی)-۱۶ درصد
*** [[متدیست]] (بیشتر کلیسای متحد متودیست با ۳۱٬۶۸۹ عضو)- ۹ درصد
*** [[اپیسکوپال]]- ۸ درصد
*** [[کلیسای متحد مسیح]] (۲۹٬۱۲۲)- ۸ درصد
*** [[پنتاکوستالیسم|پنتاکوستال]]- ۶ درصد
*** [[لوتری]]- ۳ درصد
*** دیگر پروتستان ها- ۱۰ درصد
** [[کلیسای کاتولیک رم]] (۲۸۳٬۰۲۴)- ۳۷ درصد
** سایر مسیحیان- ۱ درصد
* سایر مذاهب- ۱ درصد
* بدون مذهب- ۱۷ درصد

در سال ۲۰۱۰ پژوهشی اظهار داشت که مردم مین نسبت به سایر ایالات کمتر مذهبی هستند.

== اقتصاد ==
[[پرونده:Comparison between U.S. states and countries by GDP in 2012.jpg|بندانگشتی|300px|مقایسهٔ تولید ناخالص داخلی ایالت‌های آمریکا با کشورهای دیگر در سال ۲۰۱۲. ایالت مین در این سال تولید ناخالصی اش قابل مقایسه با کشور لوکزامبورگ بوده است.]]
[[پرونده:Maine quarter, reverse side, 2003.jpg|225px|انگشتدان|چب| [[کوارترهای ۵۰ ایالت|کوارتر ایالت]] مین]]
[[پرونده:Biw aerial.jpg|250px|انگشتدان|چب| کشتی سازی بث ارون ورکز]]
[[پرونده:Old Port area of Portland, ME.jpg|250px|انگشتدان|چب|نواحی قدیمی پورتلند]]
در سال {{عدد به فارسی|۲۰۱۲}}، این ایالت [[تولید ناخالص داخلی]] برابر با {{عدد به فارسی|۵۷٬۸۲۱}} میلیارد دلار داشت، که بیشتر از [[تولید ناخالص داخلی]] کشور [[لوکزامبورگ]] ({{عدد به فارسی|۵۷٬۱۱۷}} میلیارد دلار) بود.&lt;ref&gt;بر طبق آمار ۲۰۰۷ [[صندوق بین‌المللی پول]] که در جداول قیاس زیر ارائه گردیده‌اند:{{سخ}}{{چپ‌چین}}
Wikipedia contributors, "Comparison between U.S. states and countries nominal GDP," Wikipedia, The Free Encyclopedia, http://en.wikipedia.org/wiki/Comparison_between_U.S._states_and_countries_nominal_GDP (accessed September 5, 2008).
{{پایان چپ‌چین}}&lt;/ref&gt; همچنین [[اداره تجزیه و تحلیل اقتصادی آمریکا]] تولید ناخالص داخلی مین را در سال ۲۰۱۰، ۵/۲ میلیارد دلار تخمین زد. سرانه درآمد شخصی در سال ۲۰۰۷، ۳۳٬۹۹۱ دلار آمریکا بود که حائز رتبه ۳۴ در کل کشور بود. همچنین از ماه اکتبر۲۰۱۰ [[نرخ بیکاری]] ۷/۴ درصد بوده است.&lt;ref&gt;http://mrra.us/brunswick-landing/&lt;/ref&gt;
تولیدات کشاورزی مین شامل مرغ، تخم مرغ، فراورده‌های لبنی، پرورش چارپایان، تمشک وحشی، [[شیره افرا]] و [[شکر افرا]] می‌باشد. [[شهرستان اروزتوک]] به خاطر داشتن بهترین محصول سیب زمینی معروف است. مین همچنین در شمار صادرکنندگان تمشک است. ماهیگیری تجاری از گذشته تا کنون نقطهٔ اتکای اقتصاد این ایالت بوده است، به ویژه صید خرچنگ (لابستر) و ماهی‌های کف زی. همچنین سفره‌های آب زیرزمینی و چشمه‌های غرب مین منابع اصلی آب معدنی هستند.

تولیدات صنعتی مین بیشتر شامل کاغذ، الوار و تولیدات چوبی، تجهیزات الکترونیکی، مواد غذایی، نساجی و بیوتکنولوژی است. کشتی سازی نیروی دریایی اهمیت خود را به وسیله دو کمپانی [[بث ارون ورکز]] در [[بث، مین|بث]] و [[پورتزموث نِیوِل شیپ یارد]] در [[کیتری، مین|کیتری]] به خوبی حفظ کرده است. [[ایستگاه هوایی نیروی دریایی برانزویک]] نیز در مین قرار دارد که در گذشته پایگاه حمایتی بزرگی برای نیروی دریایی ایالات متحده محسوب می شده است. اگرچه به رغم تلاش‌های دولتی جهت ارتقا امکانات این ایستگاه کمپین [[برک(BRCAC)]] شروع به محدود کردن آن نمود.

بزرگترین کارخانه تولید خلال دندان در ایالات متحده در [[استرانگ، مین|استرانگ]] قرار داشت. کارخانه تولیدات چوبی مین در یک رور حدود ۲۰ میلیون خلال دندان تولید می‌کرد. این کارخانه در می سال ۲۰۰۳ بسته شد.

گردشگری و تفریح در فضای باز نقش عمده و به طور فزاینده مهم در اقتصاد مین بازی می‌کنند. این ایالت مکان معروفی برای شکار (به ویژه شکار خرس، آهو و گوزن)، ماهیگیری، [[اسکی (ورزش)|اسکی]] روی برف، قایق رانی، اردو زدن، پیاده‌روی و دیگر فعالیت‌های ورزشی است.

[[اسکله|اسکله‌های]] مین نقش مهمی در حمل و نقل ملی بازی می‌کنند. ابتدا در حدود سال ۱۸۸۰ خط راه آهن پورتلند و اسکله بدون یخبندان آن، تا اواسط سالهای ۱۹۰۰ تا ۱۹۱۰ پیش از پیشرفت چشمگیر [[هالیفاکس]] در نوا اسکوشیا، پایانه اصلی زمستانی کانادا بودند. در سال ۲۰۰۱ پورتلند، بزرگترین شهر مین به واسطه توانایی اش برای ساپورت کردن تانکرهای بزرگ، از [[بوستون]] که دارای پرترددترین اسکله نیوانگلند (برحسب تناژ) بود، پیشی گرفت. [[فرودگاه بین‌المللی پورتلند]] اخیراً گسترش یافته و ترابری هوایی در این ایالت را با شرکت‌های هواپیمایی ای مانند جتبلو و سوث وست ارلاینز افزایش داده است.

تعداد شرکت‌های بزرگی که دفاتر مرکزی آن در ایالت مین باقی‌مانده است بسیار کم است و در حال حاضر نیز به واسطه ترکیب و ادغام صنایع به خصوص صنایع کاغذ و خمیر کاغذ میزان آن کمتر نیز شده است. شماری از شرکت‌هایی که دفاتر مرکزی آن‌ها در ایالت باقی‌مانده عبارتند از: شرکت تولید قطعات نیمه رسانای [[فرچایلد سمی کنداکتور]] در [[پورتلند جنوبی، مین|پورتلند جنوبی]]، آزمایشگاه‌های خدمات غذایی، دامپزشکی و آزمایش آب آی دی ای ایکس ایکس در [[وستبروک، مین|وست‌بروک]]، فروشگاه‌های زنجیره‌ای هانافورد در [[اسکاربرو، مین|اسکاربرو]]، شرکت بیمه اونوم در پورتلند، بانک تی دی در پورتلند، شرکت تولید تجهیزات اردویی و تفریحی ال. ال بین در [[فریپرت، مین|فریپورت]]، تولیدی پوشاک با برند کول هان و شرکت فناوری ماهواره‌ای و ناوبری دلورمه در [[یارموث، مین|یارموث]]. همچنین [[آزمایشگاه جکسون|آزمایشگاه غیر انتفاعی جکسون]] که بزرگترین مرکز تحقیقات ژنتیکی پستانداران و بزرگترین تولیدکننده موش ژنتیکی اصیل در دنیا است در این ایالت قرار دارد.&lt;ref&gt;[http://www.bls.gov/lau/ BLS.gov - Local Area Unemployment Statistics]&lt;/ref&gt;

=== مالیات ===
[[مالیات]] بر درآمد در مین شامل چهار سرفصل است که از ۵ تا ۸/۵ درصد متغیر است.&lt;ref&gt;https://maine.gov/revenue/forms/1040/2013/1040RateSched_13RevJan13.pdf&lt;/ref&gt; نرخ کلی مالیات فروش در مین ۵ درصد است. همچنین مالیات ۷ درصد برای مسکن و غذای آماده و مالیات ۱۰ درصد برای خودروهای اجاره‌ای کوتاه مدت دریافت می‌شود.&lt;ref&gt;https://maine.gov/revenue/forms/1040/2012/RateSched_12.pdf&lt;/ref&gt; فروشندگان تجاری [[تمشک وحشی]] که یک جزء اصلی اقتصاد مین هست باید سوابق معاملات خود را نگه دارند و بابت فروش میوه هر فصل ۱/۵ سنت مالیات به ازای هر پوند(۱/۵ دلار به ازای ۱۰۰ پوند) به ایالت بپردازند. تمام اموال عمومی و اموال خصوصی هرچند کوچک که در ایالت مین هستند مشمول مالیات می‌شوند مگر اینکه به طور خاص توسط قانون معاف شوند. وضع مالیات بر دارایی‌ها در بخش‌ها و شهرهای بزرگ به هم پیوسته توسط ارزیاب محلی انجام می‌شود در حالی که در قلمروهای سازمان نیافته توسط ارزیاب مالیاتی ایالت انجام می‌گیرد.&lt;ref name="bangordailynews.com"&gt;http://bangordailynews.com/2013/09/30/politics/temporary-state-tax-hikes-take-effect-tuesday-oct-1/?ref=search&lt;/ref&gt;

=== کشتی سازی ===
شرکت‌های کشتی سازی از دیرباز در مین وجود داشته‌اند. در قرن ۱۸ و ۱۹ شرکتهای کشتی سازی که کشتی‌های بادبانی چوبی تولید می‌کردند در مین قرار داشتند. کار عمده این کشتی‌ها حمل بار و مسافر به خارج بود. یکی از جاهایی که بیشتر شرکت‌های کشتی سازی در آن قرار داشتند [[منطقه تاریخی پنول ویل]] ([[برانزویک، مین|برانزویک]] فعلی) بود. این منطقه متعلق به خانواده پنول بود که در آن زمان مالک بسیاری از شرکتهای کشتی سازی آنجا بودند. خانواده‌های دیگری نظیر مورس‌ها و اسکالفیلدها نیز در زمره مالکان کشتی سازی‌های آن زمان بودند. در طی قرن‌های ۱۸ و ۱۹ ساخت کشتی‌های چوبی از این دست بخش قابل توجهی از اقتصاد را تشکیل می‌داد.&lt;ref name="bangordailynews.com"/&gt;

== حمل و نقل ==
[[پرونده:KPWM Aerial Wiki.jpg|300px|انگشتدان|چب|فرودگاه بین‌المللی پورتلند]]

=== فرودگاه‌ها ===
خدمات هواپیمایی در مین به وسیله دو فرودگاه بزرگ شامل [[فرودگاه بین‌المللی پورتلند]] و [[فرودگاه بین‌المللی بنگور]] ارائه می‌شود. هر دوی آنها روزانه سرویس‌های متعددی توسط شرکت‌های هواپیمایی بزرگ به مقصدهایی همچون [[نیویورک]]، [[جورجیا]] و [[اورلاندو]] ارائه می‌دهند.
خدمات ضروری هوایی با دادن هواگردهای [[توربوپراپ]] کوچک به فرودگاه‌های منطقه‌ای مانند فرودگاه ایالتی آگوستا، فرودگاه [[شهرستان هنکاک، مین|هنکاک کانتی]] [[بار هاربر، مین|بارهاربر]]، فرودگاه منطقه‌ای [[شهرستان ناکس، مین|ناکس کانتی]]، و فرودگاه منطقه‌ای مین شمالی در [[جزیرهٔ پرسک]]، به تعدادی از فرودگاه‌های کوچکتر در مین یارانهٔ خدمات می‌دهد.

بسیاری از فرودگاه‌های کوچکتر در سرتاسر ایالت وجود دارند که تنها خدمات [[هوانوردی#هوانوردی عمومی|هوانوردی عمومی]] ارائه می‌دهند. برای نمونه فرودگاه شهری ایستپورت یک فرودگاه عمومی متعلق به شهرداری با سالانه ۱۲۰۰ پرواز عمومی با هواپیمای تک موتوره و فوق سبک است.&lt;ref&gt;http://flights.expedia.com/cheap-flights-to-maine-usa/&lt;/ref&gt;

=== بزرگراه‌ها ===
[[بزرگراه میان ایالتی ۹۵]] به همراه انشعاب شرقی [[بزرگراه میان ایالتی ۲۹۵|آی۲۹۵]]، شاخه‌های [[بزرگراه میان ایالتی ۱۹۵|۱۹۵]] و [[بزرگراه میان ایالتی ۳۹۵|۳۹۵]] و راه بدون علامت [[بزرگراه میان ایالتی ۴۹۵|آی ۴۹۵]] در تمام مین امتداد دارد. [[بزرگراه ۱ ایالات متحده]] از [[فورت کنت، مین|فورت کنت]] آغاز می‌شود و تا [[فلوریدا]] امتداد دارد. انتهای شرقی بخش شرقی [[بزرگراه ۲ ایالات متحده]] از [[هولتون، مین|هولتون]] در نزدیکی نیوبرانزویک کانادا و در همسایگی [[روزز پوینت، نیویورک|روزز پوینت]] در [[بزرگراه ۱۱ ایالات متحده]] شروع می‌شود. [[بزرگراه ۲ ایالات متحده]] [[اولد تون، مین|اولدتون]] و [[ارونو، مین|اورونو]] را به هم وصل می‌کند و در وهله اول [[دانشگاه مین]] را ساپورت می‌کند. [[بزرگراه ۲۰۱ ایالات متحده|بزرگراه ۲۰۱]] و [[بزرگراه ۲۰۲ ایالات متحده|۲۰۲]] ایالات متحده در سرتاسر مین امتداد دارند. [[بزرگراه‌های ۲ ایالات متحده|بزرگراه۲]]، [[بزرگراه ۶ ایالات متحده|۶]] و [[بزرگراه ۹ ایالات متحده|۹]] ایالات متحده غالباً به وسیله رانندگان کامیون و دیگر وسایل نقلیه [[استان‌های ماریتایم]] کانادا به مقصد ایالات متحده یا [[استان‌ها و قلمروهای کانادا#کانادی مرکزی|کانادای مرکزی]] استفاده می‌شود.&lt;ref&gt;http://www.mapsofworld.com/usa/states/maine/maine-road-map.html&lt;/ref&gt;
در مارس ۲۰۱۱ مین در رتبه بندی ایالت‌های آمریکا از نظر پاکیزگی به خاطر پاکیزگی فضای عمومی، به ویژه جاده‌ها و اطراف آنها، و همچنین تلاش‌های مرتبط با حذف زباله‌ها حائز رتبه در بین سه ایالت آمریکا شد.&lt;ref&gt;http://www.floodgap.com/roadgap/me/faq.html&lt;/ref&gt;

=== راه‌آهن ===
==== مسافربری ====
قطارهای مسافربری [[دونیستر]] که به وسیله [[امترک]] اداره می‌شوند بین برانزویک و [[پایانه شمال]] بوستون خدمات مسافربری ارائه می‌دهند و در شهرهای پورتلند، فریپرت، [[اولد ارچرد بیچ، مین|اولد اورچرد بیچ]]، [[ساکو، مین|ساکو]] و [[ولز، مین|ولز]] نیز ایستگاه دارند. دونیستر روزانه ۵ سرویس دارد که دو تای آن پورتلند را به مقصد برانزویک ترک می‌کنند.

مسافرتهای فصلی بین راکلند و برانزویک توسط راه آهن شرقی مین که کریدور راه آهن راکلند برنچ تحت اجاره آن است اداره می‌شود.&lt;ref&gt;http://www.downeastscenicrail.org/ride/&lt;/ref&gt;

==== باری ====
خدمات باربری در سرتاسر ایالت مین توسط تعدادی زیادی از شرکت‌های منطقه‌ای که در خطوط کوتاه فعالیت می‌کنند ارائه می‌شود. راه آهن پن آم (سیستم راه آهن گیلفورد سابق) که دو شرکت قبلی راه آهن بوستون، مین و راه آهن مین مرکزی را اداره می‌کند؛ راه آهن سنت لارنس و آتلانتیک؛ راه آهن شرقی مین؛ راه آهن مونترآل، مین و آتلانتیک؛ راه آهن جنوبی نیوبرانزویک.&lt;ref&gt;http://www.cmqrailway.com/home-elements/data/service-map/_res/id=File1&lt;/ref&gt;

== قوانین و دولت ==
ساختار قانون اساسی ایالت مین از سه شاخه هم ارز اجرایی ([[قوه مجریه]])، قانونگزاری ([[قوه مقننه]]) و نظارتی ([[قوه قضائیه]]) تشکیل شده است.

بخش قانونگزاری مین که از دو قسمت اصلی مجلس نمایندگان با ۱۵۱ عضو و مجلس سنا با ۳۵ عضو تشکیل شده، مسئول تصویب و معرفی قوانین است.&lt;ref&gt;https://en.wikipedia.org/wiki/Electoral_reform_in_Maine&lt;/ref&gt;

بخش اجرایی مین که در رأس آن فرماندار (در حال حاضر پل لِ پیج) قرار دارد مسئول اجرای قوانینی است که به وسیله بخش قانونگزاری ایجاد می‌شود. فرماندار هر چهارسال یک بار انتخاب می‌شود و طبق قانون اساسی این امکان وجود ندارد که فردی بتواند بیش از دو دوره متوالی به این منصب دست یابد. مین یکی از هفت ایالتی است که معاون فرماندار ندارد.

بخش نظارتی مین مسئول تفسیر قوانین ایالت است، بالاترین دادگاه ایالت دادگاه عالی قضایی مین است و در رده‌های بعدی دادگاه ارشد، [[دادگاه‌های ناحیه در ایالات متحده آمریکا|دادگاه‌های ناحیه‌ای]] و دادگاه انحصار وارثت است. تمام قضات به جز قضات دادگاه انحصار وراثت به صورت تمام وقت مشغول خدمت هستند و برای یک دوره هفت ساله به وسیله فرماندار انتخاب و توسط مجلس قانونگزاری تأیید می‌شوند. قضات دادگاه انحصار وراثت نیز که به صورت نیمه وقت خدمت می‌کنند توسط مردم شهرستانها برای یک دوره چهار ساله منصوب می‌شوند.&lt;ref&gt;https://en.wikipedia.org/wiki/List_of_Governors_of_Maine&lt;/ref&gt;

=== شهرستان‌ها ===
مین به واحدهای سیاسی کوچکتر تحت عنوان [[شهرستان]] (کانتی،county) تقسیم شده است. از سال ۱۸۶۰، ۱۶ شهرستان در این ایالت وجود دارد که مساحت آن‌ها از ۳۷۰ مایل مربع (۹۶۰ کیلومتر مربع) تا ۶۸۲۹ مایل مربع (۱۷٬۷۰۰ کیلومتر مربع) متغیر است.
&lt;center&gt;
{| class="wikitable collapsible" style="margin:lem; margin-top:0;"
!colspan="7" style="white-space: nowrap;" | شهرستان‌های مین
|-
|نام شهرستان||مرکز شهرستان||سال تشکیل||۲۰۱۰ جمعیت&lt;ref name=CensusQuickFacts&gt;{{cite web|url=http://quickfacts.census.gov/qfd/states/23000.html|title=Maine QuickFacts from the US Census Bureau|work=State &amp; County QuickFacts|publisher=[[اداره آمار آمریکا|United States Census Bureau]]|date=Tuesday, 17-Jan-2012 16:41:36 EST |accessdate=February 12, 2012}}&lt;/ref&gt;||درصد||مساحت (مایل مربع)||درصد
|-
|[[شهرستان آندروسکوجین، مین|آندروسکوجین]]||[[ابرن، مین|اُبرن]]||۱۸۵۴||۱۰۷٬۷۰۲||۸٫۱۱٪||۴۹۷||۱٫۴۴٪
|-
|[[شهرستان اروزتوک، مین|اروزتوک]]||[[هولتون، مین|هولتون]]||۱۸۳۹||۷۱٬۸۷۰||۵٫۴۱٪||۶٬۸۲۹||۱۹٫۷۶٪
|-
|[[شهرستان کامبرلند، مین|کامبرلند]]||[[پورتلند، مین|پورتلند]]||۱۷۶۰||۲۸۱٬۶۷۴||۲۱٫۲۰٪||۱٬۲۱۷||۳٫۵۲٪
|-
|[[شهرستان فرانکلین، مین|فرانکلین]]||[[فارمینگتن، مین|فارمینگتن]]||۱۸۳۸||۳۰٬۷۶۸||۲٫۳۲٪||۱٬۷۴۴||۵٫۰۵٪
|-
|[[شهرستان هنکاک، مین|هنکاک]]||[[الزورث، مین|الزورث]]||۱۷۸۹||۵۴٬۴۱۸||۴٫۱۰٪||۱٬۵۲۲||۴٫۴۰٪
|-
|[[شهرستان کنبک، مین|کِنِبِک]]||[[آگوستا، مین|آگوستا]]||۱۷۹۹||۱۲۲٬۱۵۱||۹٫۲۰٪||۹۵۱||۲٫۷۵٪
|-
|[[شهرستان ناکس، مین|ناکس]]||[[راکلند، مین|راکلند]]||۱۸۶۰||۳۹٬۷۳۶||۲٫۹۹٪||۱٬۱۴۲||۳٫۳۰٪
|-
|[[شهرستان لینکلن، مین|لینکلن]]||[[ویسکست، مین|ویسکست]]||۱۷۶۰||۳۴٬۴۵۷||۲٫۵۹٪||۷۰۰||۲٫۰۳٪
|-
|[[شهرستان آکسفورد، مین|آکسفورد]]||[[پاریس، مین|پاریس]]||۱۸۰۵||۵۷٬۸۳۳||۴٫۳۵٪||۲٬۱۷۵||۶٫۲۹٪
|-
|[[شهرستان پنوب‌اسکات، مین|پنوب‌اسکات]]||[[بنگر، مین|بنگر]]||۱۸۱۶||۱۵۳٬۹۲۳||۱۱٫۵۹٪||۳٬۵۵۶||۱۰٫۲۹٪
|-
|[[شهرستان پیسکاتاکیوس، مین|پیسکاتاکیوس]]||[[داوِر-فاکس کرافت، مین|داوِر-فاکس کرافت]]||۱۸۳۸||۱۷٬۵۳۵||۱٫۳۲٪||۴٬۳۷۷||۱۲٫۶۷٪
|-
|[[شهرستان ساگاداهاک، مین|ساگاداهاک]]||[[بث، مین|بث]]||۱۸۵۴||۳۵٬۲۹۳||۲٫۶۶٪||۳۷۰||۱٫۰۷٪
|-
|[[شهرستان سامرست، مین|سامرست]]||[[اسکوهگان، مین|اسکوهگان]]||۱۸۰۹||۵۲٬۲۲۸||۳٫۹۳٪||۴٬۰۹۵||۱۱٫۸۵٪
|-
|[[شهرستان والدو، مین|والدو]]||[[بلفست، مین|بلفست]]||۱۸۲۷||۳۸٬۷۸۶||۲٫۹۲٪||۸۵۳||۲٫۴۷٪
|-
|[[شهرستان واشینگتن، مین|واشینگتن]]||[[ماکیاس، مین|ماکیاس]]||۱۷۹۰||۳۲٬۸۵۶||۲٫۴۷٪||۳٬۲۵۵||۹٫۴۲٪
|-
|[[شهرستان یورک، مین|یورک]]||[[آلفرد، مین|آلفرد]]||۱۶۳۶||۱۹۷٬۱۳۱||۱۴٫۸۴٪||۱٬۲۷۱||۳٫۶۸٪
|-
|جمع کل: ۱۶|| || ||جمعیت کل سال ۲۰۱۰: ۱٬۳۲۸٬۳۶۱|| ||مساحت کل ایالت: {{convert|۳۴۵۵۴|sqmi|km2|۰}}
|}
&lt;/center&gt;

=== ایالت و سیاست‌های محلی ===
رأی دهندگان مین نسبت به بیشتر ایالات به نامزدهای جبهه سوم و مستقل متمایل هستند. مین دو فرماندار مستقل داشته است([[جیمز بی.لانگلی]] ۱۹۷۵-۱۹۷۹ و [[انگوس کینگ]] ۱۹۹۵-۲۰۰۳). سیاستمداران مین اعم از جمهوری خواه و دموکرات، به خاطر داشتن دیدگاه‌های متعادل تر نسبت به احزاب متبوع خود در سطح ملی مورد توجه هستند.

انحصار فروش [[مشروبات الکلی]] در مین در اختیار دولت است.

در ۶ می سال ۲۰۰۹ مین پنجمین ایالتی بود که [[ازدواج همجنسگرایان]] را قانونی کرد؛ اگرچه این قانون به واسطه رأی دهندگان در ۳ نوامبر همان سال لغو شد. در ۶ نوامبر ۲۰۱۲ مین همراه با ایالت‌های [[مریلند]] و [[ایالت واشینگتن|واشینگتن]] اولین ایالت‌هایی شدند که با برگزاری انتخابات ازدواج همجنسگرایان را قانونی کردند.&lt;ref name="huffingtonpost.com"&gt;"[http://www.huffingtonpost.com/2012/11/07/maine-gay-marriage-question-1-results_n_2050863.html Maine Passes Gay Marriage in Historic 'Question 1' Vote]". ''[[هافینگتن پست|The Huffington Post]]''. November 7, 2012.&lt;/ref&gt;

=== سیاست‌های فدرال ===
در دهه ۳۰ مین از معدود ایالت‌هایی بود که احساسات [[جمهوری خواه|جمهوری خواهانه‌اش]] را حفظ کرده بود. در انتخابات ریاست جمهوری ۱۹۳۶ [[روزولت|فرانکلین دی روزولت]] آرای همه ایالت‌ها به جز مین و [[ورمونت]] را به دست آورد. این دو ایالت تنها ایالت‌هایی بودند که در هیچ‌یک از دوران مبارزات روزولت برای به دست آوردن کرسی ریاست جمهوری به نفع او رأی ندادند، اگرچه رقابت انتخاباتی در سال‌های ۱۹۴۰ و ۱۹۴۴ در مین بسیار تنگاتنگ بود. در دهه ۶۰ به خصوص در انتخابات ریاست جمهوری مین به سمت [[حزب دموکرات ایالات متحده آمریکا|دموکراتها]] متمایل شد. در سال ۱۹۶۸ [[همفری هربرت]] دومین دموکرات در نیم قرن گذشته بود که به لطف حضور هم حزبی‌اش، [[ادموند ماسکی]] سناتور وقت مین، توانست در مین به پیروزی دست یابد هرچند مردم این ایالت در تمامی انتخابات‌های ریاست جمهوری دهه ۷۰ و ۸۰ به نامزد جمهوری خواه رأی دادند.

مین در شش دوره متوالی انتخابات ریاست جمهوری به نامزد دموکراتها رأی داده است؛ هر دو دوره نامزدی [[بیل کلینتون]]، [[الگور]] در سال ۲۰۰۰، [[جان کری]](با ۵۳/۶ درصد آرا) در سال ۲۰۰۴ و [[باراک اوباما]] در سال ۲۰۰۸ و ۲۰۱۲. اگرچه دموکراتها در سال‌های اخیر آرا انتخابات ریاست جمهوری در مین را از آن خود کرده‌اند اما جمهوری خواه‌ها به صورت گسترده استیلای خود بر صندلی‌های مجلس سنا را حفظ کرده‌اند به گونه‌ای که ادموند ماسکی، [[ویلیام هث اوی]] و [[جورج ج.میشل]] تنها دموکرات‌هایی بودند که توانستند در ۵۰ سال اخیر به عضویت مجلس سنا درآیند.

در انتخابات میان دوره‌ای سال ۲۰۱۰ جمهوری خواهان نتایج خوبی در مین به دست آوردند. برای اولین بار از اوایل دهه هفتاد آنها توانستند دفتر فرمانداری و صندلی‌های هر دو مجلس قوه مقننه را از آن خود کنند؛ ولی در انتخابات سال ۲۰۱۲ دموکرات‌ها موفق به بازپس گیری هر دو مجلس قانون گذاری مین شدند و از راه انتخاب فرماندار پیشین [[اگوست کینگ]] به جای [[الیمپیا اسنو]] تعداد اعضای کمیته پارلمانی را به ۵۵ کرسی رساندند.

[[راس پرو]] موفقیت بزرگی را در انتخابات ریاست جمهوری ۱۹۹۲ و ۱۹۹۶ در مین به دست آورد. در ۱۹۹۲ پرو علی‌رغم حضور طولانی مدت [[خانواده بوش]] در اقامتگاه تابستانی اشان در [[کنبانک پورت، مین|کنبانک پورت]] به عنوان نامزد مستقل پس از بیل کلینتون، نامزد دموکراتها قرار گرفت. در ۱۹۹۶ پرو به عنوان نامزد جبهه رفرمیست‌ها، توانست بالاترین رأی را در ایالت مین نسبت به سایر ایالت‌ها به دست آورد.

سیاست مداران سرشناس مین عبارتند از: [[پریسوال بکستر]]، [[جیمز بلین]]، [[اون بریوستر]]، [[ویلیام کوهن]]، [[هانیبال هملین]]، [[جورج جی.میشل]]، [[ادموند ماسکی]]، [[توماس براکت رید]]، [[مارگارت چیس اسمیت]]، [[المپیا اسنو]] و [[والاس اچ وایت جرالد]].

سناتورهای مین سوزان کالینز از حزب جمهوری خواه و اگوست کینگ به صورت مستقل، فرماندار مین پاول ال. پیجِ جمهوری خواه و همچنین نمایندگان مین در مجلس نمایندگان ایالات متحده چیلی پینگری و مایک میکود که هر دو دموکرات اند.&lt;ref name="huffingtonpost.com"/&gt;

== مناطق شهری ==
=== مناطق شهری سازمان یافته ===
یک منطقه شهری سازمان یافته شامل دولت منتخب محلی است که وظیفه مدیریت شهر و خدماتی نظیر ثبت پرونده‌ها، جمع‌آوری هزینه‌های صدور پروانه، تصویب آیین نامه‌های الزام آور محلی به همراه سایر مسئولیت‌های دولت خودگردان، ارائه می‌دهد. شورای شهر نهاد دولتی اداره بخش‌ها و روستاها و شورای مدیریتی نهاد دولتی اداره شهرها است. در سال ۲۰۱۳ مناطق سازمان یافته مین شامل ۲۳ شهر، ۴۳۱ بخش و ۳۴ روستا بود. در مجموع ۴۸۸ منطقه شهری سازمان یافته در مین تنها نیمی از قلمرو ایالت را در بر می‌گیرند. مین همچنین سه قرار گاه سرخپوستی دارد: ایندین آیلند، قرارگاه ایندین تون شیپ و قرارگاه ایندین پلیزنت پوینت!
* بزرگترین شهر مین بر پایه جمعیت شهر پورتلند است. (۶۴٬۲۴۹ نفر)
* کوچکترین شهر بر پایه جمعیت شهر ایستپورت است. (۱٬۶۴۰ نفر)
* بزرگترین بخش بر پایه جمعیت شهر برانزویک است. (۲۰٬۲۷۸ نفر)
* کوچکترین بخش بر پایه جمعیت [[فری‌آیلند، مین|فری‌آیلند]] است، جای پر رفت آمدی که جمعیت سالانه آن در سرشماری سال ۲۰۰۰ صفر گزارش شده است. همچنین دهکده [[گلینوود پلنتیشن، مین|گلینوود پلنتیشن]] نیز جمعیت دائمی اش صفر گزارش شد.
* بزرگترین منطقه شهری بر پایه مساحت شهر [[آلاگاش، مین|آلاگاش]] با مساحت ۱۲۸ مایل مربع است (۳۳۲ کیلومتر مربع).
* کوچکترین منطقه شهری بر پایه مساحت دهکده [[مانگان آیلند، مین|مانگان آیلند]] با مساحت ۰/۸۶مایل مربع (۲/۲ کیلومتر مربع). کوچکترین منطقه شهری بر پایه مساحت که جزیره نیست، [[راندولف، مین|راندولف]] با مساحت ۲/۲۳ مایل مربع است (۶ کیلومتر مربع).&lt;ref name="maine.gov"&gt;[http://www.maine.gov/revenue/propertytax/unorganizedterritory/unorganized.htm Maine Township Listing (Unorganized Territories)]&lt;/ref&gt;

=== مناطق شهری سازمان نیافته ===
مناطق شهری سازمان نیافته دولت محلی نداند. مدیریت، خدمات، صدور مجوز و قوانین به وسیله دولت ایالت اجرا می‌شوند. مناطق سازمان نیافته مین بالغ بر ۴۰۰ شهرک (بخش‌ها ثبت شده هستند و شهرک‌ها ثبت شده نیستند) به علاوه تعدادی جزایر ساحلی که در محدوده مرزهای هیچ منطقه شهری قرار ندارند. مساحت مناطق سازمان نیافته کمی بیش از نصف کل مساحت ایالت مین را در بر می‌گیرد. در طول سال جمعیت مناطق سازمان نیافته به همراه تعداد زیادی از افرادی که به صورت فصلی در این مناطق ساکن می‌شوند، رقمی نزدیک به ۹۰۰۰ نفر، در حدود ۱/۳ درصد از کل جمعیت ایالت، است. تنها چهار شهرستان از ۱۶ شهرستان ایالت مین (آندروسکوجین، کامبرلند، والدو و یورک) تماماً سازمان یافته هستند، اگر چه چند شهرستان دیگر نیز تقریباً همینطور هستند و بیشتر مساحت مناطق سازمان نیافته واقع در منطقه وسیع و کم جمعیت نورث وودز مین هستند.&lt;ref name="maine.gov"/&gt;

=== شهرها و بخش‌های پرجمعیت مین ===
{| class="wikitable"
|+ ۴۹ شهر و بخش پرجمعیت مین در سرشماری سال ۲۰۱۰ ایالات متحده&lt;ref&gt;http://factfinder2.census.gov/legacy/aff_sunset.html?_event=&amp;geo_id=16000US2360545&amp;_geoContext=01000US%7C04000US23%7C16000US2360545&amp;_street=&amp;_county=portland&amp;_cityTown=portland&amp;_state=04000US23&amp;_zip=&amp;_lang=en&amp;_sse=on&amp;ActiveGeoDiv=geoSelect&amp;_useEV=&amp;pctxt=fph&amp;pgsl=040&lt;/ref&gt;
|- style="text-align:center;"
| style="width:125pt;"| [[پورتلند، مین|پورتلند]]{{سخ}}(۶۶٬۱۹۴)
| style="width:125pt;"| [[لویستون، مین|لویستون]]{{سخ}}(۴۱٬۵۹۲)
| style="width:125pt;"| [[بنگر، مین|بنگر]]{{سخ}}(۳۵٬۴۷۳)
| style="width:125pt;"| [[پورتلند جنوبی، مین|پورتلند جنوبی]]{{سخ}}(۲۵٬۰۰۲)
| style="width:125pt;"| [[ابرن، مین|ابرن]]{{سخ}}(۲۳٬۰۵۵)
| style="width:125pt;"| [[بیدفورد، مین|بیدفورد]]{{سخ}}(۲۱٬۲۷۷)
| style="width:125pt;"| [[استنفورد، مین|استنفورد]]{{سخ}}(۲۰٬۷۹۸)
|- style="text-align:center;"
| [[برانزویک، مین|برانزویک]]{{سخ}}(۲۰٬۲۷۸)
| [[آگوستا، مین|آگوستا]]{{سخ}}(۱۹٬۱۳۶)
| [[اسکاربرو، مین|اسکاربرو]]{{سخ}}(۱۸٬۹۱۹)
| [[ساکو، مین|ساکو]]{{سخ}}(۱۸٬۴۸۲)
| [[وست بروک، مین|وست بروک]]{{سخ}}(۱۷٬۴۹۴)
| [[ویندهام، مین|ویندهام]]{{سخ}}(۱۷٬۰۰۱)
| [[گورهام، مین|گورهام]]{{سخ}}(۱۶٬۳۸۱)
|- style="text-align:center;"
| [[وترویل، مین|وترویل]]{{سخ}}(۱۵٬۷۲۲)
| [[یورک، مین|یورک]]{{سخ}}(۱۲٬۵۲۹)
| [[فالموث، مین|فالموث]]{{سخ}}(۱۱٬۱۸۵)
| [[کنبانک، مین|کنبانک]]{{سخ}}(۱۰٬۷۹۸)
| [[ارونو، مین|ارونو]]{{سخ}}(۱۰٬۳۶۲)
| [[استندیش، مین|استندیش]]{{سخ}}(۹٬۸۷۴)
| [[جزایر پرسک، مین|جزایر پرسک]]{{سخ}}(۹٬۶۹۲)
|- style="text-align:center;"
| [[ولز، مین|ولز]]{{سخ}}(۹٬۵۸۹)
| [[کیتری، مین|کیتری]]{{سخ}}(۹٬۴۹۰)
| [[بریور، مین|بریور]]{{سخ}}(۹٬۴۸۲)
| [[باکستون، مین|باکستون]]{{سخ}}(۹٬۰۹۳)
| [[کیپ الیزابت، مین|کیپ الیزابت]]{{سخ}}(۹٬۰۱۵)
| [[لیسبون، مین|لیسبون]]{{سخ}}(۹٬۰۰۹)
| [[تاپشام، مین|تاپشام]]{{سخ}}(۸٬۷۹۴)
|- style="text-align:center;"
| [[اولد ارچرد بیچ، مین|اولد اورچرد بیچ]]{{سخ}}(۸٬۶۲۴)
| [[اسکوهگان، مین|اسکوهگان]]{{سخ}}(۸٬۵۸۹)
| [[بث، مین|بث]]{{سخ}}(۸٬۵۱۴)
| [[یارموث، مین|یارموث]]{{سخ}}(۸٬۳۴۹)
| [[کاریبو، مین|کاریبو]]{{سخ}}(۸٬۱۸۹)
| [[فریپورت، مین|فریپورت]]{{سخ}}(۷٬۸۷۹)
| [[اولد تون، مین|اولد تون]]{{سخ}}(۷٬۸۴۰)
|- style="text-align:center;"
| [[وینسلاو، مین|وینسلاو]]{{سخ}}(۷٬۷۹۴)
| [[گری، مین|گری]]{{سخ}}(۷٬۷۶۱)
| [[فارمینگتن، مین|فارمینگتون]]{{سخ}}(۷٬۷۶۰)
| [[الزورث، مین|الزورث]]{{سخ}}(۷٬۷۴۱)
| [[وتربرو، مین|وتربرو]]{{سخ}}(۷٬۶۹۳)
| [[راکلند، مین|راکلند]]{{سخ}}(۷٬۲۹۷)
| [[همپدن، مین|همپدن]]{{سخ}}(۷٬۲۵۷)
|- style="text-align:center;"
| [[بریک، مین|بریک]]{{سخ}}(۷٬۲۴۶)
| [[بریک جنوبی، مین|برویک جنوبی]]{{سخ}}(۷٬۲۲۰)
| [[کامبرلند، مین|کامبرلند]]{{سخ}}(۷٬۲۱۱)
| [[فیرفیلد، مین|فیرفیلد]]{{سخ}}(۶٬۷۳۵)
| [[بلفست، مین|بلفست]]{{سخ}}(۶٬۶۶۸)
| [[اوکلند، مین|اوکلند]]{{سخ}}(۶٬۲۴۰)
| [[الیوت، مین|الیوت]]{{سخ}}(۶٬۲۰۴)
|}
&lt;center&gt;&lt;gallery&gt;
File:Augusta, Maine 2.jpg|[[آگوستا، مین|آگوستا]]
File:BangorSkyline.jpg|[[بنگر، مین|بنگر]]
File:Bath city hall Maine USA.jpg|[[بث، مین|بث]]
File:City Hall Biddeford, ME 2005.jpg|[[بیدفورد، مین|بیدفورد]]
File:Lew2maine.jpg|[[لویستون، مین|لویستون]]
File:Oldtown ME Mainstreet.jpg|[[اولد تون، مین|اولد تون]]
File:DowntownPortlandMe1.jpg|[[پورتلند، مین|پورتلند]]
File:Saco Maine Street.jpg|[[ساکو، مین|ساکو]]
&lt;/gallery&gt;&lt;/center&gt;

== مشاهیر ==
از افراد مشهور این سرزمین می‌توان [[هنری وادزورث لانگ‌فلو]] و [[استیون کینگ]] (نویسنده بزرگ رمانهای جنایی) را نام برد.&lt;ref&gt;{{cite web|title=Maine: A Spiritual Frontier Opens for Business|url=http://religionandpolitics.org/2014/04/03/maine-a-spiritual-frontier-opens-for-business/|accessdate=July 20, 2014}}&lt;/ref&gt;

== جستارهای وابسته ==
* [[پارک ملی آکیدیا]]

== منابع ==

{{پانویس|۲|چپ‌چین=بله}}
== پیوند به بیرون ==
{{ویکی‌انبار-رده|Maine}}
* [http://www.portlandregion.com اتاقک بازرگانی شهر پورتلند]
* [http://www.jax.org/ آزمایشگاه جکسون آمریکا]

{{تقسیمات سیاسی ایالات متحده آمریکا}}

[[رده:آمارگیری‌های نفوس ایالات متحده آمریکا]]
[[رده:ایالات متحده آمریکا]]
[[رده:ایالت‌ها و قلمروهای بنیان‌گذاری‌شده در ۱۸۲۰ (میلادی)]]
[[رده:ایالت‌های نیو انگلند آمریکا]]
[[رده:شمال شرقی ایالات متحده آمریکا]]
[[رده:مین]]</text>
      <sha1>orsj3w8svkpuyiowmkw0zia43xvux2p</sha1>
    </revision>
  </page>
  