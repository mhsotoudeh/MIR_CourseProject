<page>
    <title>دانشگاه گندی‌شاپور</title>
    <ns>0</ns>
    <id>5428</id>
    <revision>
      <id>18060977</id>
      <parentid>17896404</parentid>
      <timestamp>2016-09-07T17:44:04Z</timestamp>
      <contributor>
        <ip>5.217.248.245</ip>
      </contributor>
      <comment>اضافه پيوند</comment>
      <model>wikitext</model>
      <format>text/x-wiki</format>
      <text xml:space="preserve">{{Coord|۳۲|۱۷|N|۴۸|۳۱|E|region:IR_type:city|display=title}}
{{جعبه اطلاعات جای‌های تاریخی ایران
| نام              = دانشگاه باستانی گندی شاپور
| عرض‌جغرافیایی     = ۳۲٫۲۴۰۵
| طول‌جغرافیایی     = ۴۸٫۵۱۱۱
| تصویر            = Jondi.jpg
| اندازه تصویر     = 250px
| عنوان تصویر      = 
| استان            = [[خوزستان]]
| شهرستان          = [[دزفول]] 
| بخش              = چغامیش
| نام‌های دیگر      = جندی شاپور
| نام‌های قدیمی     =
| نوع بنا          =
| سال‌های مرمت      =
| کاربری           = دانشگاه
| کاربری کنونی     =
| دیرینگی          = [[شاپور یکم ساسانی]]
| شماره ثبت        = ۴۶
| تاریخ ثبت ملی    = ۱۳۱۰
| دوره ساخت اثر    = [[ساسانیان]]
| بانی اثر         = [[شاپور یکم]]
| مالک اثر         =
| مالک فعلی اثر    = [[سازمان میراث فرهنگی، صنایع دستی و گردشگری]]
| شماره ثبت یونسکو =
| تاریخ ثبت یونسکو =
| امکان بازدید     =
| شماره تلفن       =
| وبگاه            =
| پایین            =}}

''' دانشگاه گندی‌شاپور''' که اعراب آن را '''جُندی‌شاپور''' می‌خواندند، یکی از آثار به جای مانده از سلسله [[ساسانیان]] است. و بیش از ۱۷ سده قدمت، از باستانی ترین دانشگاه های خاورمیانه محسوب میشود.

'''گندی‌شاپور''' شهری است کهن در شمال استان [[خوزستان]] و در نزدیکی شهرستان [[دزفول]] که امروزه ویرانه‌های آن باقی است و به سبب بیمارستان و دانشگاهی که در آن بوده شهرت بسیار داشته‌است. در دانشگاه گندی‌شاپور، برخی کتاب‌ها از زبان‌های [[زبان هندی|هندی]]، [[زبان سریانی|سریانی]]، و [[زبان یونانی|یونانی]] به [[زبان پهلوی|پهلوی]] ترجمه شد که از آن جمله می‌توان به ''[[خدای‌نامه]]''، ''[[کلیله و دمنه|کَلیله و دِمنه]]''، ''[[هزار افسانه]]''، ''[[سندبادنامه]]''، ''[[ویس و رامین]]''، ''[[آیین‌نامه]]''، و ''[[تاج‌نامه]]'' اشاره کرد.

== ریشه‌شناسی نام گندی‌شاپور ==
{{اصلی|ریشه‌شناسی نام گندی‌شاپور|شاپور یکم}}
این نام از ترکیب دو واژه آشوری یا آسوری "گَنْتَ" به معنی بهشت که در لغت عرب همان "جَنَت" است و "شَپرْتَ" به معنی زیبا ساخته شده است.عبارت "بهشت زیبا" شاید بخاطر ویژگی های معماری و تلفیق آن با طبیعت آن منطقه بر دانشگاه گذارده شده باشد.
به نوشته ریچارد فرای، کلمه گندی‌شاپور، تحریف شده نام «وِه آنتیوخ شاپور» یعنی «بهتر از [[انطاکیه|آنتیوخ]] را شاپور ساخته» است. بر اثر جنگ‌های [[شاپور یکم]] با روم، شاهنشاه ساسانی، اسیران رومی را در فارس و خوزستان اسکان می‌داد و با توانایی آنها، بند قیصر بر روی رود کارون ساخت و کاخ بیشاپور را موزائیک کرد. این رفتار شاپور یکم، سرآغاز ریشه دوانیدن مسیحیت در جنوب ایران گشت.&lt;ref&gt;{{پک|فرای|1388|ک=تاریخ ایران باستان|ص=477}}&lt;/ref&gt; اما [[دنیل پاتس]]، استدلال می‌کند که گندی‌شاپور، پیشینه‌ای به درازای [[سلسله اشکانی]] دارد. بن‌مایه حرف‌های او، دو کتیبه یونانی‌زبان در شوش است که نام یک آبراهه را، گندیوسوس {{نام علمی|Gondeisos}} نامیده است. به نظر [[شاپور شهبازی]]، گندی‌شاپور، برگرفته از نام ایرانی «گوند-دژ» به معنی «قلعه نظامی» است که دنیل پاتس را به این فرضیه کشانده، که این‌طور فرض کرد که «گند دز»، نام مکانی است که بایستی از رودخانه [[آب دز]] وام گرفته شده باشد. بنابر استدلال او، زمانی که شاپور یکم، شهر را بازسازی کرد، «گُند دژ»، تبدیل به «گوند دژ» یا «گوند دزِ شاپور» تبدیل گشت، در حالی که تبعیدی‌های آنتیوخ (امروزه [[انطاکیه]]؛ شهری بنا شده بر روی [[رود عاصی]] بنا گشته) را در این شهر اسکان داد و شعار «[این شهر] بهتر از آنتیوخیای شاپور [است]»، را ترویج داد. با کاوش باستان‌گرایانه ویرانه‌های گندی‌شاپور، هیچ نشانه‌ای مبنی بر حضور تمدن پیش-ساسانی یافت نشد و پرونده این تناقضات، بسته شد.&lt;ref name="Shahbazi"&gt;{{پک|Shapur Shahbazi|2003|ف=GONDĒŠĀPUR, i. THE CITY|ک=ENCYCLOPÆDIA IRANICA|ص=131-135|زبان=en}}&lt;/ref&gt; به گزارش [[محمد بن جریر طبری|طبری‌]]، سازنده گندی‌شاپور، شاپور یکم ساسانی است. آورده‌اند که این شهر در 260 میلادی، به دنبال پیروزی شاپور یکم بر والریانوس، امپراتور روم (حک:253ـ260 میلادی)، به دست اسیران رومی ساخته شد و ایرانیان، اسیران را در این محل سکنا دادند. نام شهر ابتدا وِه‌اَندیو شاپور/ وِه‌اَنتیوک شاپور «به از انطاکیه شاپور» (یعنی شهری که شاپور آن را بهتر از انطاکیه بنا کرد)، بود و بعداً گندیشاپور و جندی‌شاپور نامیده شد. نام آن به صورت نیلاب و نیلاط نیز ضبط شده و چون مباشر شاپور برای احداث این شهر شخصی به نام بیل بوده است، آن را بیل و بیل‌آباد نیز نامیده‌اند. قفطی، بر اساس افسانه‌ای، نام این شهر را مرکب از دو نام «جُندا» و «شاپور» دانسته و نوشته است که شاپور اول ساسانی، پس از صلح با امپراتور روم (آورلیانوس، حکومت: 270 ـ 275 میلادی)، با دخترش ازدواج کرد و دستور به ساخت شهری همچون کنستانتینوپل را برای همسرش داد. مکان این شهر، در یکی از آبادی‌های خوزستان، متعلق به شخصی به نام جُندا، احداث شد. اهالی، بنای این شهر را به «جندا و شاپور» نسبت دادند. همراه دختر آورلیانوس، تعدادی از پزشکان متبحر و پیشه‌وران و صاحبان حرفه‌ای دیگر از کنستانتینوپل به جندی‌شاور رفتند و به تربیت شاگرد مشغول گشتند.&lt;ref name="karimi"&gt;{{پک|کریمی|1386|ف=جندیشاپور، شهر|ک=دانشنامه جهان اسلام|ص=۳۷-۴۲}}&lt;/ref&gt;

== کاوش‌گری و باستان‌شناسی ==

به روایت اکثر منابع تاریخ پزشکی دوره اسلامی، این مرکز علمی در انتقال دانش پزشکی یونانی، ایرانی و هندی به عالم اسلام سهم فراوانی داشته‌است. نخستین بیمارستانهای دوره اسلامی طبق الگوی بیمارستان جندی‌شاپور بنا شد. با این همه، اطلاعات تاریخی ما چندان نیست که بتوان تصویری دقیق از اوضاع علمی و فرهنگی این شهر عرضه کرد. آنچه در منابع دوره اسلامی در باره پیشینه علمی این شهر آمده‌است، گاه به افسانه می‌ماند. پژوهشهای جدید نیز، بعضاً، حاوی ادعاهایی ناسنجیده و غیرمستند است و تشخیص درستی این اطلاعات بسیار دشوار می‌نماید&lt;ref name="frahmand"/&gt;

[[ابن ندیم]] آورده است که [[اردشیر بابکان]]، بقایای تمام کتاب‌های پراکنده باستانی ایرانیان را، از هند و چین جمع‌آوری کرد و به خزانه افزود. پسر او [[شاپور اول]] راه پدر را ادامه داد و و تمام کتابهایی که از زبانهای دیگر به پارسی ترجمه شده بود را گرد آورد. او همچنین [[اوستا]] را به صورت یک کتاب گردآوری کرد. بنابر این پس از آنکه اسکندر اوستا را سوزاند آن را احیا کرد. کتابخانه دیگری که در این زمان ساخته شد کتابخانه [[خسرو اول]] در [[جندی شاپور]] برای دانشگاه آن بود. علاقه خاص او به جمع‌آوری کتابها از دورترین نقاط جهان مشهور است. جندی شاپور بهترین مرکز تحقیقاتی در دوران ساسانی بود. بسیای از دانشمندان از ملیتهای مختلف مخصوصا [[نسطوری‌]] ها در آنجا گرد آمده بودند و بسیاری از کتابها به دستور [[خسرو انوشیروان|خسرو اول]] به فارسی ترجمه شده بود. علاوه بر این دو کتابخانه، کتابخانه‌های بزرگ و معتبر دیگری هم وجود داشت. همه آتشکده‌ها و پرستشگاهها مانند همه بیمارستانها و مراکز تحقیقاتی و آموزشی گنجینه کتابهای خودشان را داشتند.&lt;ref&gt;{{پک|Kent|Lancour|Daily|1975|ف=IRAN, LIBRARIES IN|ک=Encyclopedia of library and information science|ص=20-25|زبان=en}}&lt;/ref&gt;

== معماری و جغرافیای شهری ==
ابن حوقل (قرن چهارم هجری)، فاصله این شهر را تا «اندامِش» (نام قدیم اندیمشک)، دو فرسنگ آورده و ابولفدا (قرن هشتم هجری)، فاصله گندی‌شاپور را تا شوش، شش فرسنگ و تا شوشتر هشت فرسنگ گزارش کرده‌است.&lt;ref name="karimi"/&gt;
=== در زمان ساسانیان ===

معماری شهری گندی‌شاپور، همانند اردوگاه‌های رومی، مستطیلی‌شکل است. شبکه بافتی این شهر، همانند شطرنج است و در میانه آن هشت راه (عمود) بر هشت راه دیگر، متقاطع است.&lt;ref name="karimi"/&gt;

به روایت طبری، بهرام یکم ساسانی دستور داد تا مانی را مدتی در گندی شاپور زندانی و شکنجه کنند. او را در همین شهر، زنده پوست کندند و بر دروازه‌های شهر، آویختند. بدین سبب، این دروازه، «دروازه مانی» نام گرفت، گرچه نویسنده حدودالعالم، محل کشته شدن مانی را شهرکی به نام رادمِهر ذکر کرده است.&lt;ref name="karimi"/&gt;

در زمان شاپور دوم، ذوالاکتاف، رومی‌ها گندی‌شاپور را محاصره و قسمتی از حصار آن را ویران کردند. در این جنگ قیصر روم اسیر شد و شاپور یکم او را وادار کرد که از سرزمین خود، خاک آورده، گندی‌شاپور را بازسازی کند. شاپور دوم در تعمیر باروهای شهر، خشت و گل و آجر و گچ به کار برد. از اینرو، نیمی از باروهای این شهر از خشت و نیمی دیگر از آن با آجر ساخته شد. همچنین قیصر وادار شد که به سبب جبران درخت‌های خرمایی که بریده بود، درخت زیتون بکارد. گندی‌شاپور در زمان قباد یکم، از خوش آب‌وهواترین و زیباترین مناطق کشور بود.&lt;ref name="karimi"/&gt;

=== در زمان عباسیان تا صفویان ===
[[پرونده:Mani.jpg|200px|بندانگشتی|چپ|تمثال مانی نقاش. بنا بر یک روایت، او بر یکی از چهار دروازه اصلی شهر، به دار آویخته شد.]]
* مولف حدودالعالم، گندی‌شاپور را شهری آباد و دارای نعمت فراوان معرفی کرده است.&lt;ref name="karimi"/&gt;
* قرن چهارم هجری: مقدسی، از گندی‌شاپور به عنوان «کوره و نیز قصبه‌ای با هوای دلگشا، مرکز خوزستان، جایگاه سلطان، با شکر فراوان (که به خراسان و [[ناحیه جبال|جبال]] صادر می‌شده» یاد کرده و مذهب مردم آنجا را، اهل سنت ذکر کرده است. همچنین او نوشته که دو نهر و کارگاه‌های بافندگی بسیار و آبادی‌های گرانمایه و کشتزارها و ارزانی و خیرات و فقیهان و ثروتمندان بسیار دارد.&lt;ref name="karimi"/&gt;
* اصطخری، از بزرگی و آبادانی و کشاورزی و نخلستان‌های بسیار آنجا آورده است.&lt;ref name="karimi"/&gt;
* اوایل قرن ششم هجری: مولف مجمل التواریخ و القصص، گندی‌شاپور را شهری خراب با چند ده پراکنده ثبت کرده است.&lt;ref name="karimi"/&gt;
* اوایل قرن هفتم هجری: یاقوت حموی گزارش داده است که به جز بعضی ویرانه‌ها، نشانی از جندی‌شاپور باقی‌نمانده است.&lt;ref name="karimi"/&gt;

=== در زمان صفویان ===
* حدود ۱۰۵۰ هجری: شوشتری گزارش داد که فتحعلی‌خان، حکمران خوزستان، بر ویرانه‌های گندی‌شاپور، آبادی‌ای به نام شاه‌آباد، مشتمل بر خانه‌ها و عصارخانه و حمام بنا نهاد.&lt;ref name="karimi"/&gt;

== ساسانیان ==
[[پرونده:Bas relief nagsh-e-rostam al.jpg|بندانگشتی|چپ|200px|[[شاپور یکم ساسانی]]، بنیانگذار تمدن ایرانی ساسانی، به وسیله استفاده از اسیران معمار رومی و پزشکان تبعیدی یونانی. در این نقش، او شکست [[والریانوس]]، امپراتور روم را به تصویر می‌کشد.]]
[[پرونده:ChosroesHuntingScene.JPG|200px|بندانگشتی|چپ|جندی‌شاپور، در زمان [[خسرو انوشیروان]]، به دوران اوج شکوفایی خود رسید.]]

به گزارش قفطی، شاپور اول، هم‌زمان با بنیان نهادن شهر، جمعی از صاحبان حرفه‌های گوناگون و به‌ویژه طبیبان حاذق را از قسطنطنیه به گندیشاپور آورد. این گروه نوجوانان را آموزش دادند و باعث شهرت شهر به عنوان مرکزی طبی شدند (که این گروه را والریانوس قیصر روم و همراهان اسیر وی معرفی کرده‌است که شاپور از مهارت آنها در کارهای ساختمانی بهره برد). ابن‌عبری نیز اشاره کرده‌است که گروهی از پزشکان یونانی به ترویج طب بقراطی در جندی‌شاپور پرداختند. این گزارشها پیشینه آموزش پزشکی را در جندی‌شاپور به حکومت شاپور اول باز می‌گرداند.&lt;ref name="frahmand"/&gt;

فردوسی، در روایت ماجرای اعدام مانی نقاش به روزگار بهرام اول، آورده‌است که چوبه دار مانی را در کنار دیوار بیمارستان شهر برپا کردند. اگر این مطلب صحت تاریخی داشته باشد، پیشینه فعالیت بیمارستان جندی‌شاپور تا نیمه دوم قرن سوم میلادی به عقب می‌رود؛ اما الگود (Cyril L. Elgood) بر این عقیده است که مدرسه جندی‌شاپور را شاپور دوم، معروف به ذوالاکتاف، تأسیس کرد و اداره آن را به اولیای کلیسای نسطوری سپرد. در ادامه، او نوشته است که، پزشکان و استادان آنجا (برخی یونانی و برخی ایرانی بودند) پیش از آغاز خدمت روزانه، در مراسم دعای صبحگاهی شرکت می‌کردند، اما از گزارش منابع کهن بیش از این نمی‌دانیم که ذوالاکتاف از هند طبیبی به شوش آورد و احتمالاً برای پزشکی مسیحی، به نام تئودوروس یا تئودوسیوس، کلیسایی در جندی‌شاپور بنا کرد. تئودوروس ظاهراً در آنجا طب تدریس می‌کرد و کتاب کُنّاش وی از معدود کتابهای فارسی است که در دوره اسلامی به عربی ترجمه شد.&lt;ref name="frahmand"&gt;{{پک|فرهمند|۱۳۸۶|ف=جندیشاپور، بیمارستان و مدرسه|ک=دانشنامه جهان اسلام|ص=۳۷-۴۲}}&lt;/ref&gt;

دو حادثه دیگر بر رشد علمی جندی‌شاپور و نفوذ آموزه‌های یونانی در این مرکز افزود: نخست آنکه در ۴۸۹ میلادی امپراتور زنون، در پی حکم تکفیری که پاپ در باب نسطوریان صادر کرده بود، مدرسه دینی و پزشکی رُها را بست. متألّهان این مرکز به نصیبین و پزشکان آنجا به جندی‌شاپور کوچیدند و بدینسان از قلمرو امپراتوری روم به پادشاهی ساسانی پناه بردند. در آن روزگار رُها شهری کاملاً یونانی مآب بود، اما جندی‌شاپور شهری جهانی بود و از هر تعصبی آزاد بود.&lt;ref name="frahmand"/&gt;

حادثه دیگر در پی سختگیری یوستی‌نیانوس، امپراتور روم (حک: ۵۲۷ ـ۵۶۷ میلادی)، بر نوافلاطونیان و بستن فرهنگستان آتن در ۵۲۹ میلادی رخ داد. هفت حکیم نوافلاطونی آتن را ترک گفتند و، به امید دیدار پادشاهی مطابق با آرمان جمهوری افلاطونی، به دربار انوشیروان روی آوردند.&lt;ref name="frahmand"/&gt;

خسرو انوشیروان در گردآوری و ترجمه متون یونانی و هندی کوشید و گویا خود از تلفیق آثار یونانی و هندی کتابی در پزشکی تألیف کرد. وی برزویه حکیم، رئیس پزشکان ایرانی و سرپرست مدرسه و بیمارستان جندی‌شاپور، را برای جمع‌آوری برخی کتابهای پزشکی به هند فرستاد و پزشکی هندی به نام بُذ را برای تدریس طب هندی به جندی‌شاپور فراخواند. در سال بیستم پادشاهی انوشیروان، به دستور وی، گروهی از پزشکان جندی‌شاپور گرد آمدند و به بحث در باره موضوعات پزشکی پرداختند. قفطی، ضمن ذکر نام چند تن از اعضای این انجمن، نوشته‌است که مناظرات آنها ثبت و ضبط می‌شد. از لحن وی چنین برمی‌آید که به ترجمه عربی این مناظرات دسترسی داشته‌است. با این وصف، دشوار می‌توان این سخن الگود را پذیرفت که اگرچه به فرمان انوشیروان کتابی در سی مجلد در باره سموم تألیف شد و دانش نجوم مورد تشویق قرار گرفت، اما شاه نتوانست در جندی‌شاپور مدرسه طب تأسیس کند. در واقع، جندی‌شاپور به روزگار پادشاهی انوشیروان در اوج شکوفایی علمی بود&lt;ref name="frahmand"/&gt;

== سقوط ساسانیان، فتح گندی‌شاپور ==
در 17 هجری قمری/ 638 میلادی، پس از تسخیر شوش، مسلمانان، به فرماندهی ابوسیره (یکی از سرداران ابوموسی اشعری) دست به محاصره جندی‌شاپور زدند.&lt;ref name="karimi"/&gt;&lt;ref name="reza"/&gt; [[محمد بن جریر طبری|طبری]] می‌نویسد که پس از یک روز نبرد میان مدافعان و مهاجمان عرب، از میان سپاه اسلام، امان‌نامه‌ای به درون شهر پرتاب شد. مهاجمان مشاهده کردند که دروازه‌های شهر، به ناگهان گشوده شد و مردم در بازارها، کار را از سرگرفتند. هنگامی که مسلمانان دلیل این رفتار را پرسیدند، مردم پاسخ دادند که شما به ما پیش‌نهاد امان دادید و ما هم پذیرفتم. مهاجمان گفتند که ما چنین نکرده‌ایم. مردم شهر هم پاسخ دادند که ما دروغ نمی‌گوییم. بر مهاجمان آشکار شد که امان‌نامه را برده‌ای از تبار جندی‌شاپور به نام مُکَنِف، از سپاه اسلام، نوشته و به درون شهر پرتاب کرده بود. مسلمانان گفتند که نویسنده برده بوده، مردم شهر گفتند که ما آزاد و برده نمی‌شناسیم. سران لشکر به ناچار نامه‌ای به عمر بن خطاب نوشتند و کسب تکلیف کردند. عمر در پاسخ نوشت: «مفاد امان‌نامه را اجرا کنید». در نتیجه، مسلمانان پیمان را گرامی داشتند و از محاصره آن دست برداشتند.&lt;ref name="reza"/&gt; مردم گندی‌شاپور نیز حاضر به پرداخت جزیه گشتند.&lt;ref name="karimi"/&gt; ابن‌اثیر، روایت طبری را با کمی تفاوت، بیان می‌دارد: «به سبب پرتاب تیری با پیوست امان‌نامه از سوی سپاه اسلام، شهر جندی‌شاپور از خطر غارت، ویرانی و کشتار رهایی یافت، اما نواحی اطراف آن در امان نماد، زیرا نعمان بن مقرن درحوالی جندی‌شاپور و شوش مدتی سرگرم جنگ بود ودر 21 هجری قمری/642 میلادی، رهسپار حمله به نهاوند شد». بلاذری می‌نویسند که ابوموسی اشعری به جندی‌شاپور رفت، اهالی از ترس، نزد او رفته، امان طلبیدند. ابوموسی با آنها عهد نمود که کسی را نکشد و به اسارت نگیرد و جز گرفتن سلاح جنگی، بر اموالشان تعرض نکند».&lt;ref name="reza"&gt;{{پک|رضا|۱۳۸۹|ف=جندیشاپور|ک=دائرةالمعارف بزرگ اسلامی|ص=581-591}}&lt;/ref&gt;

== دوران خلفای راشدین و بنی‌امیه ==
در دوران خلفای راشدین و بنی‌امیه، فعالیت‌های علمی جندی‌شاپور اگرچه درخشش دوران ساسانی را نداشت، با این حال متوقف نگردید. با بررسی فعالیت علمی در زبان عرب، به جز دانش پزشکی، تا حدودی می توان به نقش رابطه عنصر ایرانی با عنصر یونانی در رشته‌های مختلف فلسفه و کیهان‌شناسی پی برد. در تاریخ تکامل نجوم در زبان عرب، می‌توان پی برد که از لحاظ زمانی، عنصر ایرانی و هندی مقدم بر یونانی بوده است. با آنکه از لحاظ جغرافیایی، بنی‌امیه (به پایتختی دمشق) به تمدن یونانی انطاکیه و اسکندریه نزدیک‌تر بودند و در آن سریانی‌ها، نقش واسطه را ایفا می‌کردند، ولی در ابتدای امر، مترجمان علم‌ها (شامل نجوم و جغرافیا) غالباً ایرانی بودند؛ چرا که منجمان در دربار ساسانی، گروهی متمایز و برجسته بودند. با این وجود، در عصر خلافت اموی و پس از آن تا 132 هجری قمری/750 میلادی، در نوشته‌ها و شعرهای عربی، هیچ اثری از عنوان اخترشناس {{به عربی|منجم}} دیده نشده است. در نوشته‌های عبدالرزاق زقزوق، خلفای اموی از پزشکان گندی‌شاپوری، کمک می‌جستند.&lt;ref name="reza"/&gt;

== عباسیان ==
دکتر سیلمز در تحقیقی که در سال ۲۰۰۵ در ژورنال آمریکایی علوم اجتماعی اسلامی چاپ شد با اشاره به سالم ماندن [[دانشگاه گندی شاپور]] در حمله اعراب به ایران می‌نویسد&lt;ref&gt;{{پک|Söylemez|۲۰۰۵|ک=The Jundishapur School: Its History, Structure, and Functions|ص=۷|زبان=en}}&lt;/ref&gt;:
{{نقل قول|بعد از اینکه اعراب مسلمان ایران را تسخیر کردند، به زودی به اهمیت این مؤسسه آموزشی پی بردند و بر آن شدند که شکوه سابق آن را حفظ کنند. آنها همه سازمان‌های شهر را باقی نگاه داشتند، از جمله بیمارستان، کتابخانه، مدرسه پزشکی و معابد آن را؛ و علاوه بر این برای دکترهایی که در گندی شاپور تحصیل کرده بودند شغل ایجاد کردند.}}

مرکز آموزشی گندی شاپور، با آنکه در زمان اسلام دوران شکوفایی خود را پشت سر گذاشته بود، مایه شگفتی اعراب گشت. در این مکان بود که کتاب‌های یونانی، سنسکریت و سریانی، که در زمان ساسانیان به زبان پهلوی ترجمه گشته بودند، به عربی ترجمه گشتند. فرای می‌نویسد که این فرایند ترجمه، گواهی بر دخالت ایرانیان در انتقال دانش کهن به جهان اسلامی بوده است.&lt;ref&gt;{{پک|فرای|1388|ک=عصر زرین فرهنگ ایران|ص=38}}&lt;/ref&gt;

آوازه شهرت علمی این شهر را حارث‌بن کلده، که از جندی‌شاپوریان طب آموخته و در فارس طبابت کرده و ثروتی اندوخته بود، بیش از گذشته به گوش اعراب رساند. با اینکه از فعالیت مدرسه جندی‌شاپور، از زمان بازگشت حارث به طائف تا زمان فرا خوانده شدن جرجیس بن بُختیشوع نزد منصور (حک: ۱۳۶ـ ۱۵۸)، گزارشی در دست نیست، اما می‌توان با اطمینان گفت که در این میانه فترتی در فعالیت علمی جندی‌شاپور روی نداده‌است. شاید از تأثیر برخی آموزه‌های زردشتی، همچون ثنویت، که زمانی بر اصول پزشکی یونانی رایج در جندی‌شاپور مؤثر بود، قدری کاسته شد، اما تعالیم مسیحی همچنان مانع از اهتمام پزشکان جندی‌شاپور به برخی حوزه‌های پزشکی، همچون کالبدشناسی، می‌شد. آنان، به‌رغم تأثیرپذیری‌شان از پزشکی نظری یونان، فعالیت خود را بیشتر به پزشکی بالینی و داروشناسی و داروسازی محدود کرده بودند. محمدی بر آن است که پزشکان و استادان جندی‌شاپور در فاصله فتح این شهر به روزگار خلافت عمر تا اوایل دوره عباسی مجبور بودند مستقل از حمایت حکومت به کار خود ادامه دهند و مدرسه و بیمارستان شهر را بگردانند، اما در ۱۴۸ خلیفه منصور به بیماری دشواری دچار شد و به دستور وی حاذق‌ترین طبیب آن روزگار - که به تشخیص مشاوران خلیفه، جرجیس بن بختیشوع، رئیس پزشکان جندی‌شاپور، بود - به بغداد فراخوانده شد. وی پس از درمان خلیفه عزت بسیار یافت و بعد از چهار سال اقامت در بغداد به جندی‌شاپور بازگشت و وعده داد تا شاگرد خود عیسی‌بن شُهلافا/ شهلاثا را به جای خود به بغداد بفرستد. به روزگار مهدی (حک: ۱۵۸ـ ۱۶۹) نیز فرزند جرجیس، بختیشوع، برای درمان هادی، پسر خلیفه، چندی به بغداد رفت و در ۱۷۱ نیز برای معالجه هارون به دارالخلافه رفت و اکرام بسیار دید. شش نسل از خاندان بختیشوع، در عین حفظ ارتباط خود با جندی‌شاپور، سالها از مهم‌ترین پزشکان دربار عباسی بودند.&lt;ref name="frahmand"/&gt;

پزشکان جندی‌شاپوری در بغداد قدر و منزلت بسیار داشتند. این موضوع از گلایه یکی از طبیبان عصر جاحظ از کسادی بازار پزشکان عرب در مقایسه با طب‌آموختگان جندی‌شاپوری یا مسیحی پیداست. سرنوشت ماسَوَیه نیز سبب مهاجرت جندی‌شاپوریان را به بغداد روشن می‌سازد. او که حتی سواد خواندن و نوشتن نداشت، سی سال در بیمارستان جندی‌شاپور داروسازی کرد و پس از آنکه از کار برکنار شد با نومیدی به بغداد رفت، اما در آنجا، با اتکا به تجربیاتش، چشم پزشک مخصوص خلیفه شد. یوحنا پسر ماسَوَیه نیز در چشم‌پزشکی تبحر داشت و بیش از چهل اثر در پزشکی نگاشت. او در بغداد مدرّس مهم‌ترین مجلس درس طب آن روزگار بود و با آنکه اصنافی گوناگون از اهل علم و ادب به حلقه درس وی رفت‌وآمد داشتند، آنچنان که ابن‌ابی‌اصیبعه گزارش داده‌است او نیز، همچون دیگر پزشکان جندی‌شاپور، مایل نبود دانش خود را به همگان بیاموزد. عتاب وی با حُنَین‌بن اسحاق، از اهالی حیرَه، نیز به همین سبب بود. با این وصف، حنین به درس ابن‌ماسویه راه یافت و یکی از بزرگ‌ترین چشم‌پزشکان دوره اسلامی شد. به علاوه، ظهور او به عنوان مهم‌ترین مترجم سریانی آثار یونانی، بر دانش جندی‌شاپوریان افزود. او ۸۵ اثر جالینوس را به سریانی ترجمه کرد که اغلب به درخواست پزشکان جندی‌شاپور به انجام رسید. برخی از این ترجمه‌ها برای دانشجویان جندی‌شاپوری متون درسی به‌شمار می‌آمدند. اولیری تقاضا برای ترجمه‌های سریانی، در کنار ترجمه‌های عربی، را نشانه تداوم فعالیت علمی جندی‌شاپور دانسته‌است. از سوی دیگر، مرکزیت یافتن بغداد در نهضت ترجمه آثار یونانی باعث مهاجرت گسترده طبیبان جندی‌شاپور به بغداد شد. آنان در آنجا بیش از جندی‌شاپور امکان تحقیق و تدریس پزشکی و دستیابی به ترجمه‌های سریانی داشتند. این مهاجرتها اگرچه از رونق علمی جندی‌شاپور کاست، اما زمینه انتقال دانش و تجربه این مرکز علمی را به بغداد بیش از گذشته فراهم آورد و نقشی درخور توجه در شکل‌گیری نهاد بیمارستان در جهان اسلام داشت.&lt;ref name="frahmand"/&gt;

محققان در باره میزان اهمیت مدرسه جندی‌شاپور در انتقال دانشهای دوره باستان، به‌ویژه پزشکی، به عالم اسلام هم نظر نیستند. هرچند اغلب آنان مدرسه جندی‌شاپور را اصلی‌ترین واسطه انتقال پزشکی هند به جهان عربی‌زبان می‌شمرند و بدون وجود این مرکز امکان آگاهی یافتن مسلمانان از آموزه‌های پزشکی هند را در چنین زمان کوتاهی منتفی می‌دانند، اما در باره پزشکی یونانی و به‌ویژه جنبه‌های نظری آن اختلاف رأی دارند. سزگین، باتوجه به ترجمه کُنّاشِ اهرن اسکندرانی به قلم ماسَرجَوَیه یهودی در دوره مروان‌بن حَکَم (حک: ۶۴ـ۶۵)، بر آن است که اولین آثار پزشکی علمی از اسکندریه یا مراکز علمی شام به دست عربها رسید و این تصور که مسلمانان در پزشکی نیز مانند دیگر رشته‌های علمی نخست به سراغ میراث ساسانیان رفته، نیازمند تصحیح است. او همچنین نقش جندی‌شاپور را در انتقال پزشکی نظری یونان به جهان عربی‌زبان اساسی ندانسته و برای آغاز پزشکی نظری نزد مسلمانان به کتاب سموم جابربن حیان توجه کرده که بر پایه تألیفات یونانی و نوشته‌های منسوب به بقراط، جالینوس، افلاطون، فیثاغورس و ارسطو شکل گرفته و سهم دانش پزشکی ایرانیان در این اثر منحصر به نام گیاهان و داروها شده‌است. سزگین در باره علم کیمیا نیز بیشتر به اعتراف روسکا به وجود نامهای کیمیایی ایرانی در برخی اشعار دوره اموی توجه کرده و به نقش مکتب جندی‌شاپور در انتقال این دانش به جهان عربی‌زبان نپرداخته‌است و این پرسش را جدّی نگرفته که وجود نامهای ایرانی در دانشهایی از این دست نشانه چیست.&lt;ref name="frahmand"/&gt;

پیش از پرداختن به موضوع اخیر باید از زبان آموزش در مدرسه جندی‌شاپور پرسید. پژوهشگران در این‌باره هم‌سخن نیستند. به نظر براون، تدریس در جندی‌شاپور به زبان یونانی صورت می‌گرفته و زبان پهلوی تنها در داروسازی، آن هم به شکلی نه چندان آشکار، به کار می‌رفته‌است. این موضوع به‌ویژه به‌سبب تفاوت انواع گیاهی موجود در ایران و یونان و اسکندریه طبیعی به‌نظر می‌رسد؛ اما الگود زبان این مدرسه را در درجه اول سریانی و در کنار آن فارسی و عربی و دیگر زبانهای بومی متداول دانسته‌است. از تقاضای پزشکان جندی‌شاپوری هم روزگار با حنین برای ترجمه آثار جالینوس به سریانی، می‌توان گمان برد که زبان علمی جندی‌شاپوریان حتی در سده سوم هجری سریانی بوده‌است. به‌علاوه، از ترجمه آثار یونانی از فارسی به عربی به دست نسطوریان ساکن جندی‌شاپور، گزارشی در دست نیست. با این همه، اگرچه تأثیر مستقیم زبان پهلوی در انتقال دانشهای باستانی به عربی چندان زیاد نیست، اما سنّت ساسانی ترجمه و اقتباس علوم - که به‌ویژه در جندی‌شاپور تا دوره عباسیان ادامه یافته بود - از اصلی‌ترین ریشه‌های فرهنگی نهضت ترجمه به شمار می‌آید.&lt;ref name="frahmand"/&gt;

جندی‌شاپوریان، افزون بر ترجمه متون، به تألیف آثاری به‌ویژه در پزشکی و داروسازی همت گماشتند و از این طریق نیز بر پزشکی دوره اسلامی تأثیر فراوان نهادند. کتاب الکنّاش جرجیس‌بن بختیشوع - که حنین آن را از سریانی به عربی ترجمه کرد - و کتاب قوی‌الادویه المفرده اثر عیسی‌بن صُهاربخت و آثار فراوان یوحنابن ماسویه از جمله دغل‌العین در چشم‌پزشکی و نیز کتابی در آزمون دانش پزشکان به نام محنه‌الطبیب و کتاب العین اثر شاگرد وی، حنین بن اسحاق، از مهم‌ترین آثار جندی‌شاپوریان است. ابن‌ندیم در این زمینه به‌ویژه از کتاب الاَقرباذین تألیف شاپوربن سهل، رئیس بیمارستان جندی‌شاپور، نام برده که مرجع همه بیمارستانها و داروفروشی‌ها بوده‌است. الگود احتمال داده که نگارش این اثر آخرین اقدام رسمی مدرسه جندی‌شاپور و در عین حال نخستین تجربه تألیف اثری داروشناختی در جهان بوده‌است. از این اثر تا نیمه دوم قرن پنجم در بیمارستان جندی‌شاپور استفاده می‌شد.&lt;ref name="frahmand"/&gt;

آثار تألیفی پزشکان جندی‌شاپور اغلب از میان رفته و فقط نقل قولهایی پراکنده از آنها باقی است که هنوز تحقیقات کافی در باره اهمیت آنها در تاریخ پزشکی صورت نگرفته‌است. به نظر سزگین، مهم‌ترین اثری که از این مدرسه به دست ما رسیده، کنّاش جرجیس حَنّا، نگاشته در قرن دوم، است. تفسیر این کتاب، به قلم صهاربخت بن ماسَرجیس، نیز هنوز برجاست.&lt;ref name="frahmand"/&gt;

== میراث ==
دانشگاهی با همین نام (گندی‌شاپور)&lt;ref&gt;فرهنگ فارسی معین، چاپ ششم ۱۳۶۳، جلد پنجم (اعلام)، ذیل «دانشگاه گندی‌شاپور»&lt;/ref&gt; نیز در اهواز در سال [[۱۳۳۴]] خورشیدی گشایش یافت. پس از چندی این نام به جندی‌شاپور تغییر کرد. دانشگاه در نزدیکی رودخانهٔ کارون در زمینی هموار و نزدیک باغ گیاهان گرمسیری بنا گردید.&lt;ref&gt;منصوره پیرنیا: سفرنامه شهبانو، انتشارات مهر ایران، ۱۳۷۱، پاریس، ص. ۹۹&lt;/ref&gt; در دوران جنگ ایران و عراق، مصطفی چمران بخشهایی از این دانشگاه را پایگاه فرماندهی خود قرار داده بود که پس از شهادت، به پاس فداکاری‌ها و جان‌فشانی‌های ایشان، دانشگاه جندی شاپور به [[دانشگاه شهید چمران اهواز]] تغییر نام یافت.&lt;ref name="SCU-History"&gt;{{یادکرد وب |عنوان=اشاره‌ای بر تاریخچه دانشگاه جندی شاپور از وبگاه رسمی دانشگاه شهید چمران اهواز |نشانی= http://scu.ac.ir/HomePage.aspx?TabID=3805&amp;Site=DouranPortal&amp;Lang=fa-IR|بازبینی=۶ اسفند ۱۳۹۱}}&lt;/ref&gt; [[دانشگاه صنعتی جندی شاپور]] دزفول و [[دانشگاه علوم پزشکی جندی‌شاپور اهواز]] به افتخار این دانشگاه باستانی نام جندی برخوردار است.

== نخستین مرکز بیماری‌های دریایی جهان ==
در دانشگاه جندی شاپور، دوره ساسانیان، بخشی به گردآوری اطلاعات در باره بیماری‌های دریانوردان و راه‌های درمان آنها اختصاص داشته‌است. در سفرهای دریایی اکتشافی که در زمان هخامنشیان انجام می‌شد، همواره پزشکانی با کاروان‌های دریایی همراه بودند که وظیفه مراقبت‌های بهداشتی دریانوردان را بر عهده داشته‌اند. در کتاب [[دینکرد]] آمده‌است که «در دوران [[ساسانی]] در بندر [[سیراف]] و بندر [[هرمز]] نوعی دانشکده افسری به نام ناوارتشتارستان به آموزش و پرورش افسران [[نیروی دریایی]] ایران می‌پرداخت».&lt;ref&gt;ماهنامه پیام دریا، شماره ۱۸۱، تیرماه ۱۳۸۷.&lt;/ref&gt;&lt;ref&gt;ماهنامه اطلاعات علمی، شماره ۳۵۸، تیرماه ۱۳۸۸.&lt;/ref&gt;

== جستارهای وابسته ==
* [[گندی‌شاپور (شهر)|شهر جندی‌شاپور]]
* [[دانشگاه علوم پزشکی جندی‌شاپور اهواز]]
* [[دانشگاه صنعتی جندی‌شاپور]]

== پانویس ==
{{پانویس|۲}}

== منابع ==
* {{یادکرد کتاب | نام خانوادگی =تکمیل همایون| نام =ناصر| پیوند نویسنده =ناصر تکمیل همایون| عنوان =دانشگاه گندی شاپور| سال =1384| ناشر =دفتر پژوهش‌های فرهنگی|مکان =تهران| شابک =964-379-075-4}}
* {{یادکرد کتاب | نام خانوادگی =فرای| نام =ریچارد نلسون| پیوند نویسنده =ریچارد فرای| عنوان =[[عصر زرین فرهنگ ایران (کتاب)|عصر زرین فرهنگ ایران]]| ترجمه =مسعود رجب نیا| سال =۱۳۸۸| ناشر =سروش|مکان = | شابک =978-964-376-763-1}}
* {{یادکرد دانشنامه | نام خانوادگی =رضا| نام =عنایت‌الله| پیوند نویسنده =عنایت‌الله رضا| مقاله =جندی‌شاپور| دانشنامه =[[دائرةالمعارف بزرگ اسلامی]]| جلد=18| سال =۱۳۸۹| ناشر =مرکز دائرةالمعارف بزرگ اسلامی| مکان =تهران| شابک =۴–۷۴–۷۰۲۵–۹۶۴–۹۷۸| صفحه =581-591| نشانی =http://www.cgie.org.ir/fa/publication/entryview/2177| تاریخ بازبینی =8.28.2015| نشانی بایگانی = |تاریخ بایگانی =}}
* {{یادکرد کتاب |نام خانوادگی=فرای|نام=ریچارد نلسون|پیوند نویسنده=ریچارد نلسون فرای |ترجمه=مسعود رجب‌نیا|کتاب=[[تاریخ باستانی ایران]]|سال=۱۳۸۸|ناشر=شرکت انتشارات علمی و فرهنگی |شهر=تهران|شابک=۹۷۸-۹۶۴-۴۴۵-۲۹۲-۵}}
* {{یادکرد دانشنامه | نام خانوادگی=کریمی| نام=اصغر| پیوند نویسنده=اصغر کریمی| مقاله =جُندیشاپور، شهر| دانشنامه =[[دانشنامه جهان اسلام]] | ویرایش = | جلد=۱۱ | سال =۱۳۸۶ | ناشر =[[بنیاد دائرةالمعارف اسلامی]]| مکان =تهران | شابک =۹۶۴-۴۴۷-۰۱۲-۵ | صفحه =۳۷-۴۲ | نشانی =https://web.archive.org/web/20140222051442/http://www.encyclopaediaislamica.com/madkhal2.php?sid=5086| تاریخ بازبینی =۲۰۱۲-۰۶-۲۱ |نشانی بایگانی=http://www.webcitation.org/6AyQLOWbO |تاریخ بایگانی=۲۰۱۲-۰۶-۲۱}}
* {{یادکرد دانشنامه| نام خانوادگی=فرهمند| نام=یونس| پیوند نویسنده=یونس فرهمند| مقاله =جُندیشاپور، بیمارستان و مدرسه| دانشنامه =[[دانشنامه جهان اسلام]] | ویرایش = | جلد=۱۱ | سال =۱۳۸۶ | ناشر =[[بنیاد دائرةالمعارف اسلامی]]| مکان =تهران | شابک =۹۶۴-۴۴۷-۰۱۲-۵ | صفحه =۳۷-۴۲ | نشانی =https://web.archive.org/web/20140222051442/http://www.encyclopaediaislamica.com/madkhal2.php?sid=5086| تاریخ بازبینی =۲۰۱۲-۰۶-۲۱ |نشانی بایگانی=http://www.webcitation.org/6AyQLOWbO |تاریخ بایگانی=۲۰۱۲-۰۶-۲۱}}
* پروفسور «فریدرون ر. هائو» (Friedrun R. Hau)، مقاله «گندی شاپور. مدرسه پزشکی قرن ششم»، مجله تاریخ پزشکی بنام Gesnerus، چاپ سوئیس، XXXVI/۱۹۷۹، صص ۹۸ تا ۱۱۵

{{چپ‌چین}}
* {{یادکرد ژورنال | نام خانوادگی =Söylemez | نام = Mehmet Mahfuz| عنوان = The Jundishapur School: Its History, Structure, and Functions| ژورنال = American Journal of Islamic Social Sciences| مکان = | ناشر = Association of Muslim Social Scientists| دوره = ۲۲| شماره = ۲| سال = ۲۰۰۵| صفحه = ۷| پیوند = http://i-epistemology.net/attachments/879_ajiss22-2-stripped%20-%20Soylemez%20-%20The%20Jundishapur%20School.pdf|زبان=en}}
* {{یادکرد دانشنامه | نام خانوادگی =Shapur Shahbazi| نام =A| پیوند نویسنده =علیرضا شاپور شهبازی| مقاله =GONDĒŠĀPUR, i. THE CITY| دانشنامه =[[دانشنامه ایرانیکا|Encyclopædia Iranica]] | ویرایش = | جلد=۱۱ | سال =۲۰۰۳ | ناشر =Bibliotheca Persica Press | مکان =new york | شابک = | صفحه =۱۳۱-۱۳۵ | نشانی =http://www.iranicaonline.org/articles/gondesapur#history | تاریخ بازبینی =۲۰۱۲-۰۵-۳۱|زبان=en}}
* {{یادکرد دانشنامه | نام خانوادگی =Richter-Bernburg | نام =Lutz  | پیوند نویسنده =لوتز ریچر-برنبورگ | مقاله =GONDĒŠĀPUR, i. HISTORY AND MEDICAL SCHOOL| دانشنامه =[[دانشنامه ایرانیکا|Encyclopædia Iranica]] | ویرایش = | جلد=۱۱ | سال =۲۰۰۳ | ناشر =Bibliotheca Persica Press | مکان =new york | شابک = | صفحه =۱۳۱-۱۳۵ | نشانی =http://www.iranicaonline.org/articles/gondesapur#history | تاریخ بازبینی =۲۰۱۲-۰۵-۳۱|زبان=en}}
* {{یادکرد دانشنامه | نام خانوادگی =Sayılı | نام =Aydın  | پیوند نویسنده =آیدین ساییلی | مقاله =Gondēshāpur | دانشنامه =[[دانشنامه اسلام|The Encyclopaedia of Islam]] | ویرایش =2nd| جلد=۲ | سال =۱۹۹۱ | ناشر =E.J. BRILL | مکان =Leiden | شابک =۹۰ ۰۴ ۰۷۰۲۶ ۵ | صفحه =۱۱۲۰|زبان=en}}
* {{یادکرد دانشنامه | نام خانوادگی =HUART | نام =Cl | پیوند نویسنده =کلمان هوار| مقاله =Gondēshāpur | دانشنامه =[[دانشنامه اسلام|The Encyclopaedia of Islam]] | ویرایش =2nd| جلد=۲ | سال =۱۹۹۱ | ناشر =E.J. BRILL | مکان =Leiden | شابک =۹۰ ۰۴ ۰۷۰۲۶ ۵ | صفحه =۱۱۲۰-۱۱۱۹|زبان=en}}
* {{یادکرد کتاب | نام خانوادگی۱=Kent| نام۱=Allen| پیوند نویسنده۱= | نام خانوادگی۲=Lancour| نام۲=Harold| پیوند نویسنده۲= | نام خانوادگی۳=Daily| نام۳=Jay E| پیوند نویسنده۳= |فصل=IRAN, LIBRARIES IN|عنوان =Encyclopedia of library and information science| جلد =13| سال =1975| ناشر = |مکان = | شابک = | صفحه =20-25| پیوند =http://books.google.com/books?id=4En71IyMy_kC&amp;pg=PA20&amp;dq=copies+of+persian+manuscripts+which+were+destroyed&amp;hl=en&amp;ei=FV-rTumDPKXViAKxkf2UCw&amp;sa=X&amp;oi=book_result&amp;ct=result&amp;resnum=1&amp;ved=0CDYQ6AEwAA#v=onepage&amp;q&amp;f=false| تاریخ بازبینی =8.26.2015|زبان=en}}
* {{یادکرد دانشنامه | نام خانوادگی =Richter-Bernburg| نام =Lutz| پیوند نویسنده =لوتز ریچر-برنبورگ| مقاله =BOḴTĪŠŪʿ| دانشنامه =ENCYCLOPÆDIA IRANICA| جلد=IV| سال = | ناشر = | مکان = | شابک = | صفحه =333-336| نشانی =http://www.iranicaonline.org/articles/boktisu-ancestor-of-a-syro-persian-nestorian-family-of-physicians| تاریخ بازبینی =8.28.2015| نشانی بایگانی = |تاریخ بایگانی = | زبان =en}}
* {{یادکرد دانشنامه | نام خانوادگی =Richter-Bernburg| نام =Lutz| پیوند نویسنده =لوتز ریچر-برنبورگ| مقاله =EBN BOḴTĪŠŪʿ| دانشنامه =ENCYCLOPÆDIA IRANICA|جلد=VIII| سال = | ناشر = | مکان = | شابک = | صفحه =9-11| نشانی =http://www.iranicaonline.org/articles/ebn-boktisu| تاریخ بازبینی =8.31.2015| نشانی بایگانی = |تاریخ بایگانی = | زبان =en}}
{{پایان چپ‌چین}}

== مطالعه بیشتر ==
برای بیمارستان گندی‌شاپور نگاه کنید به:
* {{یادکرد کتاب |نام خانوادگی=جلیلیان|نام=شهرام|کتاب=تاریخ جندی‌شاپور|سال=۱۳۹۲|ناشر=واصف لاهیجی|شهر=قم|شابک=978-600-5349-87-0}}
* مقاله [http://www.sasanika.org/wp-content/uploads/e-sasanika-GP1-Taylor.pdf بیمارستان جندی شاپور] در ژورنال ساسانیکا، نوشته Gail Marlow Taylor ؛ [https://web.archive.org/web/20110603053115/http://hessamoddin.wordpress.com/2011/05/25/پزشکان-گندی-شاپور/ ترجمه فارسی] توسط [http://www.webcitation.org/6b2vOsSp8 حسام‌الدین شافعی]. ([https://archive.is/lO4Bu لینک سوم])
{{چپ‌چین}}
* Cyril L. Elgood, A medical history of Persia and Eastern Caliphate , Cambridge 1951
* Dimitri Gutas, Greek thought, Arabic culture: the Graeco-Arabic translation movement in Baghdad and early `Abbasid society , London 1999
* Hossein Nasr, "Life sciences: alchemy and medicine", in The Cambridge history of Iran , vol.4, ed. R. N. Frye, Cambridge 1975
* Edward Granville Browne, Arabian medicine , Cambridge 1962
{{پایان چپ‌چین}}

برای نهضت ترجمه: 
* یونس کرامتی، [[حسن رضایی باغ‌بیدی]]، [http://www.cgie.org.ir/fa/publication/entryview/2906 ترجمه]، [[دائرةالمعارف بزرگ اسلامی]]، جلد 15، صص 55-71
* هاشمی، سیداحمد، «ترجمه» در [[دانشنامه جهان اسلام]]، 1382، جلد 7، صص 25-46، ISBN 964-447-008-7

== پیوند به بیرون ==
* [http://www.iranchamber.com/culture/articles/medical_sciences_avesta.php پزشکی در ایران باستان]
* [http://www.jazirehdanesh.com/find.php?item=19.497.568.fa دانشگاه جندی‌شاپور در جزیره دانش]
* [http://www.iranicaonline.org/articles/gondesapur جندی شاپور در دانشنامه ایرانیکا]
* [http://i-epistemology.net/attachments/879_ajiss22-2-stripped%20-%20Soylemez%20-%20The%20Jundishapur%20School.pdf مقاله آکادمیک در مورد گندی شاپور]

== جستارهای وابسته ==
* [[آموزش عالی در ایران]]

{{استان خوزستان}}

[[رده:آموزش در استان خوزستان]]
[[رده:استان خوزستان]]
[[رده:بنیان‌گذاری‌های سده ۶ (میلادی) در آسیا]]
[[رده:تاریخ استان خوزستان]]
[[رده:تاریخ پزشکی باستان]]
[[رده:خسرو انوشیروان]]
[[رده:دانشگاه‌های ایران]]
[[رده:دانشگاه‌های قدیمی ایران]]
[[رده:نهادهای آموزشی بنیان‌گذاری‌شده در سده ۶ (میلادی)]]</text>
      <sha1>3qmpr0fhv99ulr2bzxuo59s7qw055hw</sha1>
    </revision>
  </page>
  