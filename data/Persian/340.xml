<page>
    <title>سوسیالیسم</title>
    <ns>0</ns>
    <id>4059</id>
    <revision>
      <id>17984493</id>
      <parentid>17710089</parentid>
      <timestamp>2016-08-27T19:56:39Z</timestamp>
      <contributor>
        <username>A.M.Z.A</username>
        <id>551902</id>
      </contributor>
      <minor />
      <comment>/* ویرایش به وسیلهٔ [[وپ:ابرابزار|ابرابزار]] */</comment>
      <model>wikitext</model>
      <format>text/x-wiki</format>
      <text xml:space="preserve">{{مفاهیم سوسیالیسم}}
{{سامانه‌های اقتصادی}}
{{ایدئولوژی سیاسی}}
'''جامعه‌خواهی''' یا '''سوسیالیسم''' {{به انگلیسی|Socialism}}، {{به فرانسوی|Socialisme}}، اندیشه‌ای [[سیاسی]]، [[علم اقتصاد|اقتصادی]] و [[اجتماعی]] است که برای ایجاد یک نظم اجتماعی مبتنی بر انسجام همگانی می‌کوشد، جامعه‌ای که در آن تمامی قشرهای اجتماع سهمی برابر در سود همگانی داشته‌باشند.&lt;ref&gt;The knowledgebook: everything you need to know to get by in the 21st Century. 2009. Washington, D.C. : National Geographic.&lt;/ref&gt;

هدف سوسیالیسم لغو [[مالکیت خصوصی]] بر [[ابزارهای تولید]] و برقراری [[مالکیت اجتماعی]] بر ابزارهای تولید است. این «مالکیت اجتماعی» ممکن است مستقیم باشد، مانند مالکیت و ادارهٔ [[صنایع]] توسّط شوراهای کارگری، یا غیرمستقیم باشد، از طریق مالکیت و ادارهٔ دولتی صنایع.

== پیشینه ==
اگر چه اندیشه‌های مبتنی بر لغو مالکیت خصوصی پیشینهٔ زیادی در تاریخ دارد ولی جنبش سوسیالیستی بیشتر پس از شکل‌گیری [[جنبش کارگری]] در قرن نوزدهم میلادی اهمّیت سیاسی پیدا کرد. در آن قرن [[حزب]]‌های گوناگون که خود را سوسیالیست، [[سوسیال دموکرات]] و [[کمونیست]] می‌نامیدند با هدف لغو [[مالکیت خصوصی]] در [[اروپا]] و [[آمریکا]] شکل گرفت.

اما برخلاف تعریف رایج در سطح جهانی از سوسیالیسم، لغو مالکیت خصوصی به‌خودی‌خود نمی‌تواند توضیح کاملی را در مورد سوسیالیسم ارائه دهد. [[لنین]] در دولت و انقلاب می‌نویسد استراتژِی کمونیسم، لغو مالکیت خصوصی بر ابزار تولید و الغای کار مزدی است. جامعهٔ کمونیستی جامعه‌ای است که در آن هر کس بر طبق استعدادهایش کار می‌کند و بر اساس نیازش از مواهب آن بهره‌مند می‌شود. دست‌یافتن به چنین نظامی ملزومات خاص خود را دارد. از جمله می‌توان مرحلهٔ انتقالی یا فاز پایینی را نام برد. شرط دست‌یافتن به چنین نظامی بسط آگاهی طبقاتی و سازمان‌یابی کارگران حول منافع طبقاتی مشترک خویش است که خود به نبرد طبقاتی سرنوشت‌سازی تبدیل می‌شود. در این نبرد [[پرولتاریا]] سرانجام به پیروزی دست می‌یابد و بساط دنیای کهن جور و ستم روبیده می‌شود. در این هنگام دولت سرمایه‌داران سرنگون شده و به‌جای آن دولت سوسیالیستی یا حکومت کارگری بر مسند قدرت می‌ایستد. وظیفهٔ این دولت دفاع از دست‌آوردهای اقتصادی و سیاسی کارگران و سرکوب توطئه‌گری‌ها و سنگ‌اندازی طبقهٔ [[بورژوازی]] و هدایت جامعه به‌سوی جامعه‌ای بدون طبقه‌است. در این مرحله طبقات هنوز ملغی نشده‌اند؛ ضرورت وجودی دولت وجود دارد، امّا سوسیالیسم دورهٔ گذار به‌سوی زوال هرگونه دولتی است. دورهٔ گذار لغو طبقات اجتماعی است. در واقع سوسیالیسم حکومت کارگری است.

پیروزی شاخهٔ [[بلشویک]] [[حزب سوسیال دموکرات روسیه]] در [[انقلاب اکتبر]] [[روسیه]] موجب انشعابی بزرگ در جنبش سوسیالیستی جهان شد و حزب‌هایی که با روش [[بلشویک]]‌ها موافق نبودند (اغلب با نام احزاب سوسیال دموکرات) مدافع حقوق [[کارگران]] شدند.

برگزاری [[تظاهرات]] و [[راهپیمایی]] [[اول ماه مه]] در دفاع از حقوق کارگران از فعالیت‌های همیشگی حزب‌های سوسیالیست در بیشتر کشورهای جهان است.

در سدهٔ بیستم حزب‌های سوسیالیست یا سوسیال دموکرات (با برنامه‌هایی که به درجات مختلف سوسیالیستی است) در بسیاری از کشورهای اروپایی به قدرت رسیدند.

== زمینه‌های شکلگیری سوسیالیسم ==
برخی منشاء نظری سوسیالیسم را در کتاب جمهوری افلاطون می‌دانند که طبقه حاکمه هیچ امتیاز خاصی ندارد و برای دو طبقه پاسدار و فلاسفه، افلاطون نظام اشتراکی، که نوعی نظام سوسیالیستی است را پیشنهاد می‌دهد. برخی دیگر می‌گویند «تعالیم انجیل در عهد عتیق، اولین مجموعه قوانین سوسیالیستی را تشریح کرده که از جمله آنها حمایت از کارگران، زنان و ضعفاست.»
به طورکلی با عصر رنسانس نخستین سوسیالیستها در اروپا طرح مالکیت اجتماعی و حذف مالکیت خصوصی را تشریح، و با انقلاب صنعتی، سوسیالیسم به عنوان یک ایدئولوژی بوجود آمد و علیه پیامدهای شوم انقلاب صنعتی برای اکثریت جامعه به ویژه کارگران شکل گرفت؛ که این سوسیالیسم جدید دارای مؤلفه‌هایی است که عبارتند از؛ «‍یکی اقتصاد و سازوکار تولید اقتصادی- اجتماعی، دوم تصوری که آموزه‌های سوسیالیستی از انسان دارند مخالف فردیت انسان و موافق انسان به منزله عضوی از پیکره اجتماعی است»&lt;ref&gt;علوی، پرویز؛ زبان تخصصی علوم سیاسی و روابط بین‌الملل، تهران، علوم نوین، 1374، ج اول، ص 52&lt;/ref&gt;
در اروپا بخصوص در دو کشور فرانسه و انگلستان تفسیرهای متفاوتی از سوسیالیسم به منزله دو مکتب به منصه ظهور رسید: ابتدا در انگلستان ۱۸۲۷ مکتب رابرت اوون در مقاله‌ای تحت عنوان «سوسیالیسم چیست؟» به سازماندهی اجتماعی، اقتصادی و سیاسی پرداخت و بعد در فرانسه در سال ۱۹۳۲ عقاید سنسیمون مبتنی بر اجتماعی کردن مالکیت وسایل تولیدجمعی کاتولیک در مقابل فردگرایی پروتستان بود. به طورکلی «سوسیالیسم فرانسه با الهام از روسو، یک جهت گیری روستایی و بازگشت به طبیعت داشت اما سوسیالیسم انگلستان با صنعت برخورد مثبت تری داشت.»&lt;ref&gt;سعیدی، جعفر؛ دکتر شریعتی از دیدگاه شخصیتها، تهران، نشریه سایه، 1380، ص 437&lt;/ref&gt;

== پیرامون نام ==
سوسیالیسم (Socialism) از ریشه لاتینی سوسیوس (Socius) به معنی همراه و شریک یا از واژهٔ «سوسیال» (Social) به معنای اجتماعی، در زبان فرانسه گرفته شده است. سوسیالیسم در اصطلاح معناهای بسیار زیاد دارد، برخی آنرا یک اندیشه، برخی دیگر آنرا یک نظریه می‌دانند امّا به نظر نگارنده سوسیالیسم «ایدئولوژی است که در مخالفت با کاپیتالیسم قائل به لغو مالکیت خصوصی و خواهان برقراری مالکیت اجتماعی می‌باشد. این ایدئولوژی درصدد است تا به تحقق مالکیت اجتماعی توسط اتحادیه‌های کارگری یا پرولتارلیا کمک کند؛ و به طور غیرمستقیم توسط دولت (پاسدار همه منافع مردم)، نه گروه‌های خاص اجرا شود؛ و اصالت‌دادن به اجتماع، مخلوقات اجتماعی و کاهش یا حذف تقسیمات طبقاتی را هدف خود می‌داند.»&lt;ref&gt;http://www.pajoohe.com/fa/index.php?Page=definition&amp;UID=36204#_ftnref2&lt;/ref&gt;

== جستارهای وابسته ==
{{فهرست چندستونی|۳|
* [[مارکسیسم]]
* [[دموکراسی سوسیالیستی]]
* [[حکومت سوسیالیستی]]
* [[سوسیال‌دموکراسی]]
* [[سوسیال فمینیسم]]
* [[اکو سوسیالیسم]]
* [[سوسیالیسم تخیلی]]
* [[مائو تسه‌تونگ]]
* [[جمهوری دمکراتیک آلمان]]
* [[اتحاد جماهیر شوروی سوسیالیستی]]
* [[کاپیتالیسم]]
* [[حزب ملی سوسیالیست کارگران آلمان]]
* [[آدولف هیتلر]]
* [[اقتصاد دستوری]]
* [[کره شمالی]]}}

== منابع ==
* فشارکی‌زاده، حسن، سوسیالیسم برای قرن بیست‌ویکم، تهران، قدیس، ۱۳۸۶.
* امیر هاشمی kingdom
* یوسفیه، ولی‌الله، سوسیالیسم انقلابی اسلام، جمعیت سوسیالیسم اسلامی ایران، ۱۳۵۸.
* انگلس، فریدریش، سوسیالیسم تخیّلی و سوسیالیسم علمی، ته‍ران، روشنگران و مطالعات زنان، ۱۳۸۴.
{{پانویس|چپ‌چین=بله}}
{{جنبه‌های سرمایه‌داری}}
{{ضدجنگ}}
{{عصر روشنگری}}
{{فلسفه اجتماعی و سیاسی}}

{{اقتصاد-خرد}}
{{جامعه‌شناسی-خرد}}
{{سیاست-خرد}}

[[رده:سوسیالیسم|سوسیالیسم]]
[[رده:اقتصاد سیاسی]]
[[رده:بهینه‌جویی‌های اقتصادی]]
[[رده:جمع‌گرایی]]
[[رده:جنبش‌های سیاسی]]
[[رده:چپ‌گرایی]]
[[رده:ضد سرمایه‌داری]]
[[رده:مکاتب اقتصادی]]
[[رده:مکاتب و ایدئولوژی‌های سیاسی]]
[[رده:نظام‌های اقتصادی]]
[[رده:نظریه‌های سیاسی]]</text>
      <sha1>gznz52vvkkbeh30twnes1lvmsl4t85f</sha1>
    </revision>
  </page>
  