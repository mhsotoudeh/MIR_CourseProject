<page>
    <title>آنگولا</title>
    <ns>0</ns>
    <id>6966</id>
    <revision>
      <id>16284214</id>
      <parentid>16145139</parentid>
      <timestamp>2015-12-15T07:40:20Z</timestamp>
      <contributor>
        <username>Arani1392</username>
        <id>397242</id>
      </contributor>
      <comment>/* اقتصاد */ ابرابزار</comment>
      <model>wikitext</model>
      <format>text/x-wiki</format>
      <text xml:space="preserve">{{coord|8|50|S|13|20|E|type:country|display=title}}
{{دیگر کاربردها}}
{{جعبه اطلاعات کشور|
نام اصلی =  República de Angola |
نام فارسی رسمی =  جمهوری آنگولا |
نام عادی = آنگولا |
تصویر پرچم = Flag of Angola.svg |
تصویر نشان ملی =Coat of arms of Angola.svg |
شعار ملی = نیروی یک‌پارچه نیرومندتر است |
سرود ملی = [[سرود ملی آنگولا|آنگولا به پیش!]] |
نقشه = Angola (orthographic projection).svg|thumb|200px |
نقشه۲ = LocationAngola.svg|thumb|120px |
پایتخت = [[لوآندا]] |latd=8|latm=50|latNS=S|longd=13|longm=10|longEW=E|
بزرگ‌ترین شهر = [[لوآندا]] |
زبان رسمی = [[زبان پرتغالی|پرتغالی]] |
نوع حکومت = [[جمهوری]] |
نوع حاکمان = • [[رئیس جمهور]]{{سخ}}• [[نخست‌وزیر]] |
نام حاکمان = [[ژوزه ادوآردو دوس سانتوس]]{{سخ}}[[پائولو کاسوما]] |
نحوه تشکیل = استقلال |
موارد منجر به تشکیل = از [[پرتغال]] |
تاریخ تشکیل = [[۱۱ نوامبر]] [[۱۹۷۵ (میلادی)|۱۹۷۵]] |
مساحت = ۱,۲۴۶,۷۰۰ | 
رتبه مساحت = ۲۳ام |
درصد آبها = جزئی |
سال براورد جمعیت = [[۲۰۰۷ (میلادی)|۲۰۰۷]] |
جمعیت = ۱۶,۹۴۱,۰۰۰ | 
رتبه جمعیت = ۵۹ام |
تراکم جمعیت = ۱۳ |
رتبه تراکم جمعیت = ۱۹۹ام |
سال تولید ناخالص داخلی = [[۲۰۰۷ (میلادی)|۲۰۰۷]] |
تولید ناخالص داخلی =  |
رتبه تولید ناخالص داخلی =  |
سرانه تولید ناخالص داخلی =  |
رتبه سرانه تولید ناخالص داخلی =  |
سال شاخص توسعه انسانی = [[۲۰۰۷ (میلادی)|۲۰۰۷]] |
شاخص توسعه انسانی = ۰.۴۴۶ |
رتبه شاخص توسعه انسانی = ۱۶۲ |
وضع شاخص توسعه انسانی =  |
واحد پول = [[کوانزا]]  |
کد واحد پول = AOA |
منطقه زمانی = WAT |
منطقه زمانی تابستانی = DST |
utc = +1 |
dst = +1 |
کد بین‌المللی خودرو =  |
دامنه اینترنتی = [[.ao]] |
پیش‌شماره تلفنی = ۲۴۴ |
}}
'''جمهوری آنگولا''' کشوری است در [[جنوب آفریقا|جنوب غرب آفریقا]] . پایتخت آن [[لوآندا]] است. 
زبان رسمی آنگولا [[زبان پرتغالی]] ، جمعیت آن ۱۸ و نیم میلیون نفر و [[واحد پول]] آن [[کوانزا]] است.

مردم آنگولا [[مسیحی]] هستند که بیش از نیمی از آن‌ها پیرو مذهب [[کاتولیک رومی]] و یک‌چهارم نیز [[پروتستان]] هستند.{{سخ}}
اکثریت مردم آنگولا از مردم سیاه‌پوست [[بانتو]]-تبار هستند که ۳۶ درصدشان به قوم [[اوویمبوندو]]، ۲۵ درصد به قوم [[آمبوندو]] و بقیه به دیگر اقوام تعلق دارند.

کشور آنگولا یکی از کشورهای صادرکننده [[نفت]] است که بیش از ۶۰ درصد تولید ناخالص داخلی خود را از طریق فروش نفت تامین می‌کند و نفت مورد نیاز خود را پس از اینکه در خارج از این کشور به انواع فراوردهای نفتی تبدیل شد وارد می‌کند، ولی دو سوم مردم این کشور در فقر زندگی می‌کنند.{{سخ}}
آنگولا که در بهار ۲۰۰۲ از یک جنگ داخلی ۱۵ ساله به در آمد امروزه به دومین تولیدکننده بزرگ نفت قاره آفریقا بعد از [[نیجر]] تبدیل شده‌است&lt;ref&gt;[http://ir.mondediplo.com/article32.html لوموند دیپلماتیک] (فارسی). ژانویه ۲۰۰۳&lt;/ref&gt; و آمریکا دومین کشور خریدار نفت خام آنگولاست.&lt;ref name="بی‌بی‌سی فارسی"&gt;[http://www.bbc.co.uk/persian/rolling_news/2012/02/120224_l38_rln_iran_gas_sanction.shtml بی‌بی‌سی فارسی]، ۵ اسفند ۹۰.&lt;/ref&gt; آنگولا که سومین اقتصاد آفریقای جنوب صحرا پس از آفریقای جنوبی و نیجریه است، خود را از هم اکنون در زمره کشورهای نوظهور اقتصادی جهان می‌بیند.&lt;ref name="لوموند دیپلماتیک فارسی"&gt;آگوست کنشیلیا (Augusta CONCHIGLIA): انتقام مستعمره سابق: آنگولا به نجات پرتغال می‌شتابد. در [http://ir.mondediplo.com/article1824.html لوموند دیپلماتیک فارسی]. برگردان: شیرین روشار. مه ۲۰۱۲&lt;/ref&gt; پرتغال که استعمارگر پیشین آنگولا بود هم اینک خود با مشکل بزرگ بیکاری روبه‌رو است و شمار زیادی متخصص پرتغالی برای کار به آنگولا مهاجرت کرده‌اند.&lt;ref name="همان منبع"&gt;همان منبع.&lt;/ref&gt; آنگولا عضو اتحادیه آفریقا، سازمان ملل متحد و کمیته هماهنگی توسعه در آفریقا است.

از اواخر قرن پانزدهم آنگولا مستعمره [[پرتغال]] بود. در قرن بیستم، کارکشی اجباری، اخذ مالیات‌های سنگین و تبعیض از سوی مهاجران پرتغالی به تحریک [[ملی‌گرایی]] انجامید. سرکوبی تمامی اعتراضات سیاسی از جانب پرتغال منجر به بروز جنگ چریکی در ۱۹۶۱ شد. وقتی استقلال بالاخره در ۱۹۷۵ اعطا شد، سه جنبش رقیب چریکی برای به دست آوردن کنترل کشور به نبرد پرداختند. جبهه خلق برای آزادی آنگولا، با پشتیبانی شوروی و کوبا، تحت رهبری [[آگوستینو نتو]] برتری یافت و همچنین موفق به دفع تهاجمی از جانب افریقای جنوبی شد. در دهه ۱۹۸۰، سربازان کوبایی به پشتیبانی از دولت جلهه خلق برای آزادی آنگولا در برابر جنبش [[یونیتا]] به رهبری [[جواناس ساویمبی]] با پشتیبانی آفریقای جنوبی در جنوب ادامه دادند. در ۱۹۹۰ مداخله خارجیان در جنگ داخلی پایان یافت و در ۱۹۹۱ با آتش‌بس توافق شد. در ۱۹۹۲ پس از خودداری یونیتا از پذیرش نتیجه انتخابات چند حزبی، نبرد بین این جنبش و جبهه خلق برای آزادی آنگولا دوباره از سر گرفته شد.

== تاریخ ==
در ۱۴۸۲ «دیه‌گو کائو» کاشف دریانوردان پرتغالی سرزمین آنگولا را کشف کرد. آنگولا با هند و خاور دور روابط بازرگانی یافت و بعدها مرکز فروش برده به مستعمرات پرتغال در برزیل شد. به موجب پیمان ۱۸۸۵ برلن، استعمارگران انگلیسی و پرتغالی برای استخراج معادن آنگولا به ایجاد راه‌ها و راه آهن‌ها و سایر مؤسسات صنعتی و توسعه کشاورزی پرداختند.

آنگولا آخرین مستعمره بزرگ اروپائی بود که استقلال خود را باز یافت. این کشور نزدیک به پنج قرن در استعمار پرتغال بود با کمک‌های نظامی روسیه و کوبا در جنگهای داخلی ۷۶-۱۹۷۵ پیروز گشت. 
پس از جنگ جهانی دوم با آغاز جنبش‌های آزادیخواهانه در قاره آفریقا، سرکوب جنبش توسط پرتغالی‌ها با شکست روبرو و سرانجام در آوریل ۱۹۷۴ پرتغال مجبور به دادن استقلال شد و سال بعد رئیس جمهور پرتغال «[[فرانسیسکو داکوستاکومز]]» استقلال آنگولا را پذیرفت و پس از انجام انتخابات، [[ام‌پی‌ال‌ای]]، جبهه‌های آزادیخواه آنگولا (اف‌ان‌ال‌ای) و یونیتا مشترکاً استقلال کشور را به دست آوردند. برخی ازین جناح‌های سیاسی کمک‌ها و پیشنهادهائی از کشورهای مختلف دریافت می‌کردند. دیری نگذشت که آنگولا میدان مبارزات داخلی و خارجی گشت. حکومت جدید آنگولا بوسیله ام‌پی‌ال‌ای به رهبری «[[آگوستینونتو نتو]]» در یازدهم فوریه ۱۹۷۶ تشکیل و جمهوری مردمی آنگولا برقرار گشت ولی بوسیله [[زئیر]]، آفریقای جنوبی تجاوزات زیادی به سرزمین آنگولا صورت گرفت.

جنگ بلافاصله پس از سقوط حکومت استعماری پرتغال در آوریل ۱۹۷۴ آغاز شد و پس از اعلام استقلال نیز ادامه پیدا کرد.
با دخالت سربازان آفریقای جنوبی در کنار نیروهای «اتحاد ملی برای استقلال کامل آنگولا» (یونیتا). دولت «جنبش مردمی برای آزادی آنگولا» (MPLA) با کمک نیروهای کوبائی مقاومت کرد.

در سال ۱۹۹۲، برای مقابله با حمله جدید «اتحاد ملی برای استقلال کامل آنگولا» (یونیتا) و پاسداری از تاسیسات نفتی، دولت لوآندا از فرانسه درخواست کمک نظامی کرد. در سال ۱۹۹۳ شرکت «[[اکزکیوتیو آوتکامز]]» به کمک دولت آنگولا شتافته تا تسلط منطقهٔ نفتی سویو را از دست یونیتا بیرون آورد.

[[برادران امیدوار]]، دو جهانگرد ایرانی که در سال [[۱۳۳۳]] خورشیدی تهران را ترک کرده و در طی ۱۰ سال جهان را دور زدند در زمانی که آزادی‌خواهان آنگولا به رهبری [[هولبرن روبرتو]] در لوآندا مستقر شده و با پرتغالی‌ها درگیری نظامی داشتند با وجود خطراتی چون سفیدپوست بودن به آنگولا رفته و برای رسیدن به شمال غربی آفریقا از این کشور عبور کردند.&lt;ref&gt;سروندی، فربد: [http://www.bbc.co.uk/persian/arts/story/2005/01/050121_ag-omidvar-brothers.shtml زهر مار و لونه آدم ! سفرهای پر ماجرای برادران امیدوار به آفریقا]. قسمت پنجم. در: بی‌بی‌سی فارسی. ژانویه ۲۰۰۵. بازدید: اوت ۲۰۱۲.&lt;/ref&gt;

== سیاست ==
حزب حاکم آنگولا [[ام‌پی‌ال‌ای]] است که از سال ۱۹۷۵ در این کشور حکومت می‌کند.

رئیس‌جمهوری این کشور [[ژوزه ادوآردو دوس سانتوس]] است. وی با استقلال آنگولا در سال ۱۹۷۵ میلادی، وزیر امور خارجه دولت انتخابی شد. او در سال ۱۹۷۸ میلادی وزیر طرح و برنامه کشور شد و به دنبال مرگ "آنتونیو آگوستینو نتو"، دوسانتوس در ۱۰ سپتامبر ۱۹۷۹ میلادی به ریاست جمهوری آنگولا رسید و تاکنون در همین منصب است.

دوس‌سانتوس در سال ۱۹۹۱ میلادی با معترضان داخلی، که اختلاف با آن‌ها به درگیری و جنگ‌های داخلی هم منجر شده بود، پیمان آشتی بست و قرار شد که نخستین انتخابات در سال ۱۹۹۲ میلادی برگزار شود. مهمترین گروه مخالفان که خواستار به قدرت رسیدن به جای حزب ام‌پی‌ال‌ای بودند، حزب "[[یونیتا]]" بود. انتخابات در وقت مقرر انجام شد و با تایید سازمان ملل و دیگر ناظران بین‌المللی، ام‌پی‌ال‌ای حزب حاکم و دوس‌سانتوس رئیس جمهور آنگولا شد. البته یونیتا همچنان به اعتراضات خود ادامه داد و نتایج انتخابات را نپذیرفت به همین دلیل بار دیگر کشور به صحنه درگیری تبدیل شد. دوس‌سانتوس برای بازگرداندن کشور به حالت آرامش اقدام نمود و از سازمان ملل، آمریکا، روسیه و پرتغال برای حل این بحران استفاده کرد.&lt;ref name="afran.ir"&gt;مؤسسه مطالعاتی و تحقیقاتی آفران: [http://www.afran.ir/modules/publisher/item.php?itemid=177 شخصیت‌های آفریقا&gt; آنگولا]. بازدید: اوت ۲۰۱۲.&lt;/ref&gt;

نتیجه این اقدامات آن بود که در نوامبر ۱۹۹۴ میلادی "[[پیمان لوساکا]]" میان دولت و حزب یونیتا منعقد گردید. بعد از ایجاد آرامش داخلی نسبی، در سپتامبر سال ۱۹۹۵ میلادی، در پی اقدامات و طرح‌های دوس‌سانتوس برای بازسازی کشور و تقویت زیرساخت‌ها، نمایندگانی را برای جلب پشتیبانی جامعه بین‌الملل به بروکسل فرستاد. ناآرامی‌های داخلی آنگولا تا سال ۲۰۰۲ میلادی نیز ادامه یافت. اما با کشته شدن [[جوناس ساویمبی]]، رهبر حزب یونیتا، توسط ارتش آنگولا در سال ۲۰۰۲ میلادی، اعضای دیگر این حزب دست از مبارزه برداشتند و صلح نمودند. حزب یونیتا در سال ۱۹۹۳ میلادی توسط آمریکا به رسمیت شناخته شده بود. از اقدامات دوس‌سانتوس می توان به لغو مجازات [[اعدام]] و تغییر بخشی از قانون اساسی اشاره نمود.&lt;ref name="afran.ir"/&gt;

دوسانتوس در سال ۲۰۰۱ میلادی اعلام کرده بود که در انتخابات شرکت نمی‌کند، اما بار دیگر در سال ۲۰۰۳ میلادی به عنوان رهبر حزب حاکم و [[رئیس جمهور]] آنگولا معرفی شد.

== جغرافیا ==
[[پرونده:Angola Topography.png|انگشتی|270px|نقشه توپوگرافیک آنگولا.]]
آنگولا کشوری بزرگ در جنوب غرب آفریقا و در کناره جنوبی [[اقیانوس اطلس]]، بین نامیبیا و جمهوری دموکراتیک کنگو واقع شده‌است. میزان بارش سالانه از ۲۵ سانتی متر در شمال، تا ۶۰ سانتی متر در جنوب این کشور، متغیر است. پست‌ترین نقطه آنگولا در ساحل اقیانوس اطلس همسطح آب‌های آزاد دنیاست و بلندترین نقطه آن [[مورو دموکو]] با ۲۶۲۰ متر ارتفاع است. طول خطوط ساحلی آنگولا با اقیانوس اطلس از سمت غرب به ۱۶۰۰ کیلومتر می‌رسد.{{سخ}}[[کابیندا]] یک ناحیه جدا شده از خاک اصلی کشور آنگولا می‌باشد که در قسمت شمال رود کنگو واقع شده‌است.

بخش اعظم کشور آنگولا را فلات‌ها پوشانده‌اند (فلات بیه و لوآندا مهمترین فلات‌ها هستند)، جلگه ساحلی (کناره اقیانوس اطلس) که از جنوب به طرف شمال امتداد دارد. در قسمتهای جنوبی باریک و در شمال عریض‌تر می‌گردد. جلگه داخلی آنگولا در شمال بوسیله رودخانه کنگو و در جنوب بوسیله رودخانه کوبانگو، قسمتی از مرز بین‌المللی را تشکیل می‌دهند. رودخانه [[زامبزی]] که ۲۵۷۵ کیلومتر طول دارد و به اقیانوس هند می‌ریزد از طرف منتهی‌الیه قسمت شرقی آنگولا جاری می‌شود از دیگر رودخانه‌های مهم این کشور می‌توان [[کوننه]]، [[کوانزا]] و [[کویتو]] را نام برد.&lt;ref name="ReferenceA"&gt;بختیاری، سعید: آشنایی اجمالی با کشورهای جهان: آنگولا. :در نشریه: «رشد آموزش جغرافیا» بهار ۱۳۶۶ - شماره ۹.&lt;/ref&gt;

مناطق غربی آنگولا به لحاظ مجاورت با اقیانوس اطلس، آب و هوایی اقیانوسی دارد، ولی مناطق شمالی این کشور دارای آب و هوایی سرد و کوهستانی است و بیشتر مناطق شرقی هم آب و هوایی گرم و مرطوب دارند. جلگه داخلی به خاطر ارتفاعش یک آب و هوای معتدل و بارانی متناوب دارد. ماه‌های خرداد تا شهریور خشک‌ترین و سردترین ماه‌ها مهر تا اردیبهشت با میانگین بارندگی ۱۵۲ سانتیمتر در شمال شرقی می‌باشد.&lt;ref name="ReferenceA"/&gt;

{{-}}
== تقسیمات کشوری ==
[[پرونده:Angola Provinces numbered 300px.png|چپ|200px|نقشه آنگولا با استان ها با شماره‌گذاری]]

کشور آنگولا ۱۸ استان دارد:

{|
| &lt;ol&gt;
&lt;li&gt;[[استان بنگو|بنگو]]
&lt;li&gt;[[استان بنگوئلا|بنگوئلا]]
&lt;li&gt;[[استان بیه|بیه]]
&lt;li&gt;[[استان کابیندا|کابیندا]]
&lt;li&gt;[[استان کواندو کوبانگو|کواندو کوبانگو]]
&lt;li&gt;[[استان کوانزای شمالی|کوانزای شمالی]]
&lt;li&gt;[[استان کوانزای جنوبی|کوانزای جنوبی]]
&lt;li&gt;[[استان کونه‌نه|کونه‌نه]]
&lt;li&gt;[[استان هوامبو|هوامبو]]
&lt;/ol&gt;
| &lt;ol start=10&gt;
&lt;li&gt;[[استان هوییلا|هوییلا]]
&lt;li&gt;[[استان لواندا|لواندا]]
&lt;li&gt;[[استان لوندای شمالی|لوندای شمالی]]
&lt;li&gt;[[استان لوندای جنوبی|لوندای جنوبی]]
&lt;li&gt;[[استان مالانژه|مالانژه]]
&lt;li&gt;[[استان موشیکو|موشیکو]]
&lt;li&gt;[[استان نامیبه|نامیبه]]
&lt;li&gt;[[استان اوییگه|اوییگه]]
&lt;li&gt;[[استان زئیر|زئیر]]
&lt;/ol&gt;
|}

== شهرها ==
{{شهرهای اصلی آنگولا}}
== اقتصاد ==
نیمی از جمعیت بزرگسال در بخش [[کشاورزی]] و عمدتاً تولید فراورده‌های غذایی مشغول هستند. فراورده عمده [[صادرات]]ی [[قهوه]] است. بخش زیادی از جمعیت این کشور، در کار کشت [[ذرت]] و [[قهوه]] هستند. آنگولا دارای منابع زیر زمینی بسیار غنی، نظیر: [[نفت]]، [[الماس]]، [[آهن]] و [[منگنز]]، [[مس]]، [[طلا]] بوده و بیش از نیمی از درآمد کشور، از فروش نفت حاصل می‌شود. مراکز صنعتی و بویژه، [[نساجی]]، بیشتر در کنار پایتخت دایر می‌باشند نیمی از جمعیت بزرگسال در بخش کشاورزی و عمدتاً تولید محصولات غذایی مشغول هستمد. محصول عمده صادراتی قهوه‌است.

سومین اقتصاد آفریقای جنوب صحرا پس از [[آفریقای جنوبی]] و [[نیجریه]]، آنگولا خود را از هم اکنون در زمره کشورهای نوظهور اقتصادی جهان می‌بیند.&lt;ref name="لوموند دیپلماتیک فارسی"/&gt; در پی موفقیت آشتی ملی، پس از چندین دهه جنگ داخلی، آنگولا از یک ثبات سیاسی برخوردار است که جذب سرمایه‌گذاران خارجی به‌ویژه چینیان را درپی داشته‌است.&lt;ref name="همان منبع"/&gt;

در پی برقراری آتش‌بس و پایان جنگ داخلی در کشور آفریقایی آنگولا در سال ۲۰۰۲ میلادی، ساختمان‌سازی در [[لوآندا]] پایتخت این کشور به شدت گسترش یافت. وضعیت جغرافیایی این شهر به گونه‌ای است که تنها گنجایش سکونت ۵۰۰ هزار تن را دارد در حالیکه اینک بیش از پنج میلیون تن در این شهر زندگی می‌کنند و همین مسئله موجب شده که زندگی در آن برای خارجی‌هایی که به این کشور سفر کرده و به کار و زندگی مشغولند به گونه‌ای پرهزینه شود که به گرانترین پایتخت جهان مبدل شود.&lt;ref&gt;شبکه تلویزیونی فرانس ۲۴. فروردین ۸۹.&lt;/ref&gt;

پرتغال که استعمارگر پیشین آنگولا بود هم اینک خود با مشکل بزرگ بیکاری روبه‌رو است و شمار زیادی متخصص پرتغالی برای کار به آنگولا مهاجرت کرده‌اند. از پانصدوسی و دو مؤسسه خارجی در آنگولا – که ۴۰ درصد تولید ناخالص داخلی را کنترل می‌کنند -، ۳۸ درصد پرتغالی و ۱۸٬۸ درصد چینی هستند. در حالی که پرتغالی‌های مقیم آنگولا در سال ۲۰۰۳ حدود بیست و یک هزار نفر بودند، در سال ۲۰۱۱ تعداد آنها از صد هزار نفر تجاوز می‌کند. بر اساس گزارش‌های کنسولگری‌های آنگولائی، تعداد واقعی دو برابر این رقم است.&lt;ref name="لوموند دیپلماتیک فارسی"/&gt;

شرکت نفت دولتی آنگولا روز ۲۴ فوریه ۲۰۱۲، ۵ اسفند ۹۰ اعلام کرد که به دلیل تحریم‌های بین‌المللی علیه [[ایران]]، از حضور در یک پروژهٔ هفت و نیم میلیارد دلاری گاز در ایران منصرف شده‌است. سهم شرکت نفت آنگولا در [[پالایشگاه هفتم مجتمع گازی پارس جنوبی|پروژه فاز ۱۲]] [[پارس جنوبی]] بیست درصد بود که این شرکت نفتی اعلام کرد به دلیل تحریم‌های بین‌المللی [[ایالات متحده آمریکا]] علیه ایران از این پروژه کناره‌گیری کرده‌است.&lt;ref name="بی‌بی‌سی فارسی"/&gt;

== مردم ==

== فرهنگ ==
فرهنگ مردم انگولا مخلوطی از فرهنگ قدیم تلفیق شده با فرهنگ اروپایی هست

== ورزش ==
فدراسیون فوتبال آنگولا در سال ۱۹۷۹ تأسیس شده و از سال ۱۹۸۰ به عضویت فیفا درآمده‌است. آنگولا نخستین بار شرکت در دور مقدماتی جام‌های جهانی را نیز به سال ۱۹۸۵ و برای جام ۸۶ (مکزیک) تجربه کرد.&lt;ref&gt;[http://www.magiran.com/npview.asp?ID=1076400 روزنامه ایران]&gt; شماره ۳۴۷۸ ۳۱/۲/۸۵&gt; صفحه ۱۹ (ورزشی)&lt;/ref&gt;

== منابع ==
{{ویکی‌سفر}}
{{ویکی‌انبار-رده|Angola}}
{{کوچک}}
* Wikipedia contributors, "Angola," Wikipedia, The Free Encyclopedia, http://en.wikipedia.org/w/index.php?title=Angola&amp;oldid=506927319 (accessed August 13, 2012). 
{{پانویس|۲}}{{پایان کوچک}}
{{اتحادیه آفریقا}}
{{مستعمرات سابق پرتغال}}

{{جغرافیا-خرد}}

[[رده:آنگولا]]
[[رده:ایالت‌ها و قلمروهای بنیان‌گذاری‌شده در ۱۹۷۵ (میلادی)]]
[[رده:جمهوری‌ها]]
[[رده:کشورها و سرزمین‌های پرتغالی‌زبان]]
[[رده:کشورهای آفریقا]]
[[رده:کشورهای درحال توسعه]]
[[رده:کشورهای عضو اتحادیه آفریقا]]
[[رده:کشورهای عضو اوپک]]
[[رده:کشورهای عضو سازمان ملل متحد]]
[[رده:کشورهای هم‌مرز با اقیانوس اطلس]]
[[رده:مستعمرات سابق پرتغال]]</text>
      <sha1>cfkms6griykpw4bhmcrs6x0fzmke8ev</sha1>
    </revision>
  </page>
  