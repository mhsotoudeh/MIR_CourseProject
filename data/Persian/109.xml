<page>
    <title>پرده مهبل</title>
    <ns>0</ns>
    <id>3319</id>
    <revision>
      <id>18012240</id>
      <parentid>17950331</parentid>
      <timestamp>2016-08-30T16:35:03Z</timestamp>
      <contributor>
        <username>آرش</username>
        <id>9663</id>
      </contributor>
      <minor />
      <comment>ه‌ی --&gt; هٔ  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">{{Infobox Anatomy |
  Name         = پرده مهبل |
  Latin        = hymen vaginae |
  GraySubject  = 270 |
  GrayPage     = 1264 |
  Image        = Gray1229.png |
  Caption      = External genital organs of female. The labia minora have been drawn apart. |
  Image2       = |
  Caption2     = |
  System       = |
  MeshName     = Hymen |
  MeshNumber   = A05.360.319.779.479 |
}}

'''پردهٔ مهبل''' یا '''پردهٔ بکارت''' بافت نازکی است از جنس مخاطی مشابه با دیواره واژن که ورودی [[مهبل]] را به صورت ناقص می‌پوشاند. این پرده در بخش خارجی [[دستگاه تناسلی زنان]] قرار دارد و در دهانه مهبل واقع شده‌است.&lt;ref name="pezeshkan.org"&gt;{{یادکرد وب|نویسنده = |نشانی = http://www.pezeshkan.org/?p=13579 |عنوان =برخی فعالیت‌ها می‌تواند سبب آسیب و پارگی برگشت ناپذیر پرده بکارت شود | ناشر =www.pezeshkan.org |تاریخ = |تاریخ بازدید =۰۹/۱۰/۲۰۱۱}}&lt;/ref&gt;

پیدایش این پرده بر اثر تکامل جداگانه دستگاه تناسلی داخلی (مثل مهبل) و دستگاه تناسلی خارجی (لبه‌های فرج) جنین در دوران بارداری است. مهبل [[جنین]] در مراحل اولیه رشد به شکل یک بند توپر در داخل بدن است و راهی به بیرون ندارد. این بند به مرور تو خالی شده و به شکل لوله‌مانندی در می‌آید اما کماکان در داخل بدن قرار داشته و به پوست ختم می‌شود. در این مرحله پوست موجود در مقابل مهبل به تدریج مضمحل شده و ورودی مهبل را تشکیل می‌دهد. پوستی که قبلاً در محل ورودی مهبل قرار داشته‌است جذب دیواره لوله مهبلی می‌شود اما در این روند لایه نازکی از آن در نزدیکی ورودی مهبل باقی می‌ماند و عضوی پرده‌مانند را تشکیل می‌دهد.&lt;ref name="scarleteen.com"&gt;[http://www.scarleteen.com/article/politics/20_questions_about_virginity_scarleteen_interviews_hanne_blank 20 Questions About Virginity: Scarleteen Interviews Hanne Blank] Scarletenn&lt;/ref&gt;

تا پیش از کشف پرده مهبلی دلیل درد و خونریزی بیشتر زنان در اولین [[آمیزش جنسی]] ناشناخته بود و فرضیات اشتباهی در این مورد مطرح شده بود. برای مثال یکی از پزشکان [[سده‌های میانه]] تصور می‌کرد یک غده گوشتی چسبیده به دیواره مهبل وجود دارد که در آمیزش جنسی از جا کنده می‌شود و یا پزشک دیگری معتقد بود پنج [[رگ]] در در لبه واژن قرار دارند که در جریان آمیزش پاره می‌شوند. [[ابن سینا]] نخستین پزشکی بود که پاسخ درستی به این معما ارائه داد و دلیل آن را وجود یک لایه یا برآمدگی پوستی در ورودی واژن دانست که با آمیزش جنسی آسیب دیده و موجب درد و خون‌ریزی می‌شوند. [[آندرئاس وسالیوس]] کالبدشناس فلمی در سال ۱۵۴۴ نخستین شخصی شد که به طور عملی و از طریق تشریح بدن وجود این تکه پوست کوچک را ثابت کرد. توضیح ابن سینا در مورد علت این درد و خونریزی درست بود اما وی در این مورد که خفت‌وخیز قطعاً باعث آسیب به این پرده می‌شود، اشتباه می‌کرد. هرچند گاهی اوقات این پرده در جریان دخول صدمه می‌بیند اما همیشه این طور نیست و حتی در صورت صدمه دیدن هم ممکن است دردناک و همراه با خونریزی نباشد. در هرحال این موضوع موجب شهرت این پرده و گره خوردن آن با مفهوم «[[بکارت]]» شده و آن را به پرده بکارت معروف کرده‌است. پیدایش مفهوم بکارت به اعتقاد مردم‌شناسان در عصر نوسنگی و همزمان با [[اهلی|اهلی‌سازی]] جانداران (حدود ۱۰ هزار سال پیش) بوده‌است.&lt;ref name="scarleteen.com"/&gt;

پرده مهبل شکل ثابتی ندارد و در افراد مختلف اشکال متفاوتی دارد. اما نبود آن فقط در ۰٫۰۳٪ زنان اتفاق می‌افتد. در این افراد مرحله شکل‌گیری ورودی مهبل بیش از حد معمول پیشرفت کرده و بافت باقی‌مانده در ورودی واژن به قدری کوچک شده که قابل مشاهده به عنوان یک پرده نیست.&lt;ref name="scarleteen.com"/&gt;

== روند تکامل ==
برخی پرده مهبل را موجب حفظ دستگاه تناسلی از بیماری‌های عفونی در دوره جنینی می‌دانند. عده‌ای نیز پردهٔ مهبل را عضوی در حال تحلیل رفتن می‌دانند (مانند آپاندیس و انگشت کوچک پا). در برخی جانوران مانند [[اسب]]، وجود پرده مانع از بیرون ریختن [[منی]] از [[مهبل]] در هنگام [[جفت‌گیری]] می‌شود که در بقای نسل مؤثر است به نظر می‌رسد که پردهٔ بکارت نمونهٔ تحلیل‌رفتهٔ این عضو در [[انسان]] باشد اما دلیل زیست‌شناختی آن در انسان مشخص نیست.

== انواع پرده‌های مهبل ==
[[پرونده:Hymen en.svg|250px|بندانگشتی|انواع پرده مهبل]]

پرده‌های مهبل شکلهای گوناگونی دارند که اصلی‌ترین آنها بدین قرارند:
* حلقوی (قابل اتساع و غیر قابل اتساع)- در این نوع، پرده به شکل حلقه‌ای پیرامون ورودی مهبل را پوشانده‌است. پرده حلقوی قابل اتساع با آمیزش جنسی پاره نمی‌شود.
* مثلثی - شایع‌ترین نوع
* مُشَبَک - در این حالت پرده بکارت سراسر مدخل مهبل را پوشانده ولی دارای چندین روزنه‌است.
* بدون منفذ
* عدم وجود پرده به طور طبیعی
* دندانه‌دار
* پرده بسیار محکم

پرده مهبل ممکن است در موقعیت استاندارد از نظر عمق نباشد و حتی گاهی اوقات با دخول جنسی پس از مدتها نیز پاره نشود&lt;ref name="انجمن درمانگران ایران"&gt;[http://www.iranhealers.com/modules.php?name=Sections&amp;op=viewarticle&amp;artid=331 انجمن درمانگران ایران]&lt;/ref&gt;. در مورد پرده حلقوی قابل اتساع، هم با وجود دخول جنسی پوسته کماکان حفظ می‌شود&lt;ref name="انجمن درمانگران ایران"/&gt;.

== در سایر حیوانات ==
در بسیاری از پستانداران که اعضای تناسلی مشابهی با انسان دارند پرده مهبل وجود دارد. پستاندارانی مانند: شامپانزه، فیل، گوسفند آبی، نهنگ، و اسب.&lt;ref&gt;{{Cite book|last=Blank |first=Hanne|authorlink=Hanne Blank|url=http://books.google.com/?id=shq1AAAAIAAJ&amp;dq=Virgin:+The+Untouched+History&amp;q=toothed+whales | title=Virgin: The Untouched History |year=2007|publisher=Bloomsbury Publishing |pages=23 |isbn=1596910100}}&lt;/ref&gt;&lt;ref&gt;{{Cite book|last=Blackledge |first=Catherine |authorlink= |coauthors= |title=The Story of V |year=2004 |publisher=Rutgers University Press |quote=Hymens, or vaginal closure membranes or vaginal constrictions, as they are often referred to, are found in a number of mammals, including llamas, ... | url=http://books.google.com/?id=f2d-11Y_u3cC&amp;pg=PP250&amp;dq=guinea+pig+hymen |isbn=0813534550}}&lt;/ref&gt;

== عوامل مؤثر در پاره شدن پرده مهبل ==
برخی فعالیت‌ها می‌تواند سبب آسیب و پارگی برگشت ناپذیر پرده مهبل شود از جمله:
* ورزش‌های سنگین از جمله ژیمناستیک
* برداشتن وزنه سنگین
* ضربه‌های شدید در منطقهٔ مهبل (مانند لگد خوردن)
* داخل کردن شیء خارجی به داخل مهبل مانند انگشت.
* تصادف.
* عملهای لگنی وخیم.
* برخی نیز بطور مادرزادی پردهٔ مهبل ندارند.
* عمل جنسی که همراه با ورود آلت جنسی به مهبل باشد.
تمامی موارد ذکر شده بالا توسط پزشک قابل معاینه و تشخیص صد در صد می‌باشد.&lt;ref name="pezeshkan.org"/&gt;

== جستارهای وابسته ==
* [[بکارت]]
* [[ترمیم پرده بکارت]]
* [[پرده بکارت مصنوعی]]
* [[فهرست جانداران دارای پرده بکارت]]
* [[دستگاه تولید مثل در زنان]]
* [[شب زفاف]]
* [[موضع جی]]

== پانویس ==
{{پانویس|۲}}

== منابع ==
* [http://www.iranhealers.com/modules.php?name=Sections&amp;op=viewarticle&amp;artid=331 انجمن درمانگران ایران]
{{دستگاه تناسلی}}
{{سکس}}

[[رده:دستگاه تناسلی]]
[[رده:دستگاه تولید مثل ماده در پستانداران]]
[[رده:مهبل]]</text>
      <sha1>qep7puwfxyvk7uawgeo1ax3fm6fuims</sha1>
    </revision>
  </page>
  