<page>
    <title>آنتوان لاووازیه</title>
    <ns>0</ns>
    <id>6437</id>
    <revision>
      <id>17573483</id>
      <parentid>17225421</parentid>
      <timestamp>2016-07-09T05:22:55Z</timestamp>
      <contributor>
        <username>Fatranslator</username>
        <id>514788</id>
      </contributor>
      <minor />
      <comment>[[وپ:ابزارک|افزودن ناوباکس]]&gt; {{انقلاب فرانسه}} (درخواست [[کاربر:Modern Sciences]])+تمیز+</comment>
      <model>wikitext</model>
      <format>text/x-wiki</format>
      <text xml:space="preserve">{{جعبه دانشمند
|نام               = آنتوان لاووازیه
|عرض جعبه          =
|تصویر             = Antoine lavoisier.jpg
|عرض تصویر         = 200px
|زیرنویس           =
|تاریخ تولد        = {{تولد|۱۷۴۳|۸|۲۶}}
|زادگاه            = [[پاریس]]، [[فرانسه]]
|تاریخ مرگ         = {{مرگ و سن|۱۷۹۴|۵|۸|۱۷۴۳|۸|۲۶}}
|محل مرگ           = [[پاریس]]، [[فرانسه]]{{-}}(با گیوتین اعدام شد)
|محل زندگی         =
|شهروند            =
|ملیت              = [[مردم فرانسوی|فرانسوی]]
|تبار              =
|رشته فعالیت       = [[شیمی]]، [[زیست‌شناسی]]
|محل کار           =
|بنیاد گذار        =
|استاد راهنما      =
|دانشجویان دکتری وی =
|دلیل شهرت         = کاشف [[اکسیژن]]
|تأثیرات           =
|جوایز             =
|دین               = [[کاتولیک]] رومی
|پانویس            =
|امضا              = Antoine Lavoisier Signature.svg
}}

'''آنتوان لوران لاووازیه''' {{به فرانسوی|Antoine-Laurent de Lavoisier}} (زاده ۲۶ اوت ۱۷۴۳- اعدام ۸ مه ۱۷۹۴) دانشمند فرانسوی و بنیان‌گذار [[شیمی]] نوین بود. وی نخستین کسی بود که [[ترازو]] را جهت سنجش و تحقیق در فعل و انفعالات شیمیایی در [[آزمایشگاه]] وارد عمل کرد و تجربه و سنجش توأم با نتیجه‌گیری صحیح را پایه و اساس این علم قرار داد.

== زندگی ==
در [[۲۶ اوت]] [[۱۷۴۳ (میلادی)|۱۷۴۳]] در [[پاریس]] از پدر و مادری ثروتمند و مرفه زاده شد. او زیر نظر استادانی قابل [[نجوم]] و [[گیاه‌شناسی]] و [[شیمی]] و [[زمین‌شناسی]] را به خوبی فرا گرفت. پس از اتمام دورهٔ حقوق بار دیگر به علوم گرایید و ۳ سال بعد در آن هنگام که جوانی ۲۵ ساله بود به عضویت [[فرهنگستان سلطنتی علوم]] برگزیده شد.

== فعالیت‌های علمی ==
قبل از او دانشمندان شیمی در مورد سوختن، عقیده داشتند که هر جسم سوختنی دارای ماده‌ای است نامرئی به نام «فلوژیستن» و چون جسم مشتعل شود این ماده از آن خارج می‌شود. هر چه جسم بیشتر قابل اشتعال باشد مقدار بیشتری از این ماده در بردارد و شعله همان فلوژیستن است که از جسم متصاعد می‌گردد. به موجب این نظریه قدما معتقد بودند که وقتی جسمی در هوا می‌سوزد سبک‌تر می‌شود زیرا ماده فلوژیستن آن خارج می‌گردد. این نظریه نادرست سراسر قرن ۱۸ را به کلی مسموم ساخته بود و حتی دانشمندان بزرگ نیز بدان اعتقاد داشتند چنان‌که [[پریستلی]] هنگامی که گاز [[اکسیژن]] را برای نخستین بار تهیه نمود آن را «هوای بدون فلوژیستن» نام نهاد.

لاوازیه امکان درک و شناخت عناصر گازی شکل را فراهم کرد. در دوران سلطه نظریه آتش‌زایی (نظریه‌ای که در بالا ذکر شد) وسایل تجربی زیادی فراهم آمده بود که سبب دگرگونی‌های انقلابی در شیمی شدند. بیشترین اعتبار این تحولات مدیون زحمات لاووازیه‌است که درک درستی از اکسیژن را میسر کرد. [[فردریش انگلس|انگلس]] نوشت که:

{{گفتاورد بزرگ}}لاووازیه می‌توانست نقطه مقابل و ضد فلوژیستون افسانه‌ای را در اکسیژنی که پریستلی به دست آورده بود بیابد و در نتیجه قادر بود کل نظریه آتش‌زایی را از پا درآورد اما این کار نمی‌توانست نتایج تجربی حاصل از پذیرفتن آتش‌زاها را از بین ببرد. برعکس آن نظریات پابرجا بودند و فقط ترتیب بیانشان وارونه شده بود و از کلمه فلوژیستیک به عباراتی که اکنون در زبان شیمی اعتبار دارند برگردانده شده بود و بنابراین اعتبارشان حفظ شده بود.
{{پایان گفتاورد بزرگ}}
راه لاووازیه برای کشف اکسیژن خیلی مستقیم‌تر از راه دیگر هم‌عصرانش بود. در آغاز این دانشمند [[فرانسه|فرانسوی]] نیز گرایش به نظریه آتشزایی داشت ولی هر چه بیش‌تر پیش می‌رفت، بیشتر از آن نظریه کناره می‌گرفت. در اول نوامبر سال ۱۷۷۲ شرح تجربیاتش در زمینه احتراق ترکیبات مختلف در هوا را به این ترتیب پایان بخشید که گفت: وزن همه مواد و از جمله فلزات بر اثر احتراق و سوختن افزایش می‌یابد. نظر به اینکه چنین واکنش‌ها نیاز به مقدار زیادی هوا داشتند. لاووازیه نتیجه‌گیری دیگری هم کرد و گفت: هوا مخلوطی از گازهای با خواص گوناگون است که در حین سوختن مواد، قسمتی از آن با ماده سوزنده ترکیب می‌شود. در آغاز لاووازیه این جزء از هوا را مشابه هوای ثابت بلاک تلقی کرد ولی به زودی متوجه شد که آن قسمت از هوا که با مواد در هنگام سوختن ترکیب می‌شود مناسب‌ترین جزء هوا برای تنفس است به این ترتیب لاووازیه رو در روی اکسیژن قرار گرفت ولی از اعلام کشف گاز جدید خودداری کرد چون می‌خواست چند تجربه تکمیلی انجام دهد.

در اکتبر سال ۱۷۷۴ پریستلی کشف خود را به لاووازیه گزارش کرد و این گزارش مفهوم واقعی کشف لاووازیه را برای خودش روشن کرد وی بلافاصله به تجربه با اکسید قرمز جیوه که مناسبترین مولد اکسیژن بود پرداخت. در آوریل ۱۷۷۵ لاووازیه گزارشی تحت عنوان یادداشتی دربارهٔ طبیعت ماده‌ای که هنگام سوختن فلزات با آن‌ها ترکیب می‌شود و سبب افزایش وزن تولید شده می‌شود، به [[آکادمی علوم فرانسه]] داد.

در واقع این کشف اکسیژن بود. لاووازیه نوشت که این نوع هوا را پریستلی و شیل و خودش تقریباً به طور هم‌زمان کشف کرده‌اند. ابتدا وی آن را مناسب‌ترین هوا برای تنفس نامید ولی بعد نامش را هوای زندگی بخش یا توان‌بخش گذاشت.

به این ترتیب ملاحظه می‌شود که لاووازیه با درکی که از طبیعت اکسیژن کرده بود تا چه اندازه برهم‌زمانانش پیشی گرفت. در مرحله بعدی دانشمند مزبور به این نتیجه رسید که مناسب‌ترین هوا برای تنفس یکی از مواد بنیانی در ساخت اسیدهاست یعنی مهم‌ترین قسمت همه اسیدهاست. بعدها معلوم شد که این اعتقاد اشتباه بوده‌است (وقتی اسیدهای بدون اکسیژن هالوژنه تهیه شدند). ولی در سال ۱۷۷۹ لاووازیه اندیشید که این خاصیت را در نام گاز کشف شده بگنجاند و از آن پس این عنصر را اکسیژن نامید که از کلمه یونانی به معنی «اسیدساز» گرفته شده‌است. انگلس نوشته‌است: {{گفتاورد بزرگ}}پریستلی و شیل بدون اینکه بدانند دست روی اکسیژن گذاشته‌اند، آن را تهیه کردند و گر چه لاووازیه همان گونه که بعدها اعتراف کرده‌است اکسیژن را هم‌زمان و مستقل از آن دو نفر تهیه نکرده بود، با توجه به این که آن دو نفر نمی‌دانستند چه چیزی را تهیه کرده‌اند لاووزایه را باید کاشف اکسیژن شناخت.{{پایان گفتاورد بزرگ}}

== درگذشت ==
از جمله خطراتی که که جان لاووازیه را به مخاطره انداخت و بیشتر جنبه سیاسی داشت، هنگام [[انقلاب کبیر فرانسه]] در سال ۱۷۸۹ یعنی در آن هنگام که انقلابیون زمام امور پاریس را در دست داشتند رخ داد. لاووازیه رساله معروفی دربارهٔ [[اقتصاد سیاسی]] موسوم به ثروت‌های زیرزمینی فرانسه به رشته تحریر درآورد. این کتاب یکی از مهم‌ترین کتبی است که در مبحث [[اقتصاد]] نوشته شده‌است. سرانجام آنتوان لاووازیه در سال ۱۷۹۴ در حالی که ۵۱ سال داشت در دادگاه انقلابی به ریاست ژان باتیست کوفن هال به جرم خیانت به ملت همراه چند تن دیگر تسلیم تیغه گیوتین شد.

پس از مرگ لاووازیه [[لاگرانژ]] گفت: تنها یک لحظه وقت آنان برای بریدن آن سر صرف شد و شاید یک‌صد سال زمان نتواند سر دیگری همانندش بوجود آورد.

== منابع ==
{{پانویس}}
{{ویکی‌انبار|Antoine-Laurent de Lavoisier}}
* {{یادکرد وب
| نشانی = http://www.iranika.ir/scientists%20biography_fils/lavvaziyeh.htm
| عنوان = آنتوان لاووازیه
| تاریخ بازدید = ۲۳ مهر ۸۶
| اثر =[http://www.iranika.ir وب‌گاه ایرانیکا]
}}
{{مستند کردن}}
{{انقلاب فرانسه}}

{{ترتیب‌پیش‌فرض:لاووازیه، آنتوان}}

[[رده:اعدام‌شدگان با گردن‌زدن]]
[[رده:اعدام‌شدگان با گردن‌زدن اهل فرانسه]]
[[رده:اعدام‌شدگان با گیوتین]]
[[رده:اعضای انجمن سلطنتی]]
[[رده:اعضای فرهنگستان علوم فرانسه]]
[[رده:افراد انقلاب صنعتی]]
[[رده:اهالی پاریس]]
[[رده:دانشمندان اهل فرانسه]]
[[رده:دانش‌آموختگان دانشگاه پاریس]]
[[رده:درگذشتگان ۱۷۹۴ (میلادی)]]
[[رده:دین و علم]]
[[رده:زادگان ۱۷۴۳ (میلادی)]]
[[رده:زیست‌شناسان اهل فرانسه]]
[[رده:شیمی‌دانان اهل فرانسه]]
[[رده:فرانسوی‌های عضو کلیسای کاتولیک روم]]
[[رده:کاشفان عناصر شیمیایی]]
[[رده:نویسندگان سده ۱۸ (میلادی) فرانسه]]
[[رده:نویسندگان مرد اهل فرانسه]]</text>
      <sha1>l75bz115dth80xf3wu1hl91465873u9</sha1>
    </revision>
  </page>
  