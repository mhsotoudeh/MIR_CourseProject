<page>
    <title>ذوالقرنین</title>
    <ns>0</ns>
    <id>6375</id>
    <revision>
      <id>18125393</id>
      <parentid>17908599</parentid>
      <timestamp>2016-09-19T19:16:42Z</timestamp>
      <contributor>
        <username>Babaksaeidpour</username>
        <id>477903</id>
      </contributor>
      <comment>/* ذوالقرنین در کتاب [[عهد عتیق]] */اصلاح پیوند(ها) به صفحهٔ ابهام‌زدایی ([[بابل]])  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">{{بهبود منبع}}
{{تمیزکاری}}
[[پرونده:Cyrus the great - horns.gif|بندانگشتی|250px|چپ|نقاشی از روی انسان بالدار بر درگاه یکی از کاخ‌های [[کوروش کبیر]] که توسط جلیل ضیاءپور ترسیم گردیده‌است. در این تصویر دوشاخ بر سر مجسمهٔ منسوب به کوروش بخوبی نمایان است.]]

'''ذوالقرنین''' یکی از شخصیت‌های [[قرآن]] و [[کتاب مقدس]] است. بر اساس قرآن، ذوالقرنین، سه [[لشکرکشی]] مهم داشت نخست به [[غرب]]، سپس به [[شرق]]، و سرانجام منطقه‌ای که در آن یک [[تنگه]] [[کوهستان|کوهستانی]] وجود داشت، او انسان یکتاپرست و مهربانی بود واز طریق دادگری منحرف نمی‌شد و به همین جهت مشمول لطف خدا بود، او یار نیکوکاران و دشمن ستمگران و ظالمان بود و به مال و ثروت دنیا علاقه‌ای نداشت، او هم به خدا ایمان داشت و هم به روز رستاخیز، او سازنده [[سد|سدی]] بود، که در آن به جای [[آجر]] و [[سنگ]] از [[آهن]] و [[مس]] استفاده شده‌است و هدف او از ساختن این سد کمک به گروهی مستضعف در مقابل ظلم و ستم قوم [[یاجوج و ماجوج]] بوده‌است.&lt;ref&gt;جلد دوازدهم تفسیر نمونه&lt;/ref&gt;
== وجه تسمیه ==
ریشه‌شناسی این نام اهمیت زیادی دارد «قرن» Corn بن اصلی ذو القرنین است. کرن در زبان فارسی بصورت قور (قورکله)- قور پشت - قعر - قورچ (قوچ=گوسپند نر با شاخهای بزرگ) و... به معنی شاخ و برآمدگی است اما در زبانهای اروپایی بیشتر به معنی تاج بکار می‌رود.

در زبان عربی (ذو) یعنی صاحب یا دارنده و قرن(Corn) دو معنی دارد یکی به معنی تاج است و معنی دیگر یعنی شاخ و قرنین واژه‌ای است [[معرب]] قرنین یعنی دو [[شاخ]] که عربی شده از عبری "קרנים"(قرنیم) است. ذو قرنین بر روی هم یعنی تاج دوشاخ دار.

دو شاخ علاوه بر معنی ظاهری یک مفهوم گسترده‌تر داشته‌است و عبارتی بوده‌است برای بیان قدرت و در عهد قدیم برای موجودی (گاو نری) بکار می‌رفته‌است که کره زمین بر روی دو شاخ آن قرار داشته‌است.

بعضی معتقدند این نامگذاری بخاطر آنست که او به شرق و غرب عالم رسید (دارنده شرق و غرب بود) که عرب آن را تعبیر قرنی الشمس (دوشاخ آفتاب) می‌کند.[http://parssea.org/?p=4016]

== ذوالقرنین در قرآن ==
داستان ذوالقرنین در [[قرآن]] در [[سوره کهف]] به این شرح آمده‌است:
&lt;blockquote&gt;و از تو درباره ذو القرنین می‌پرسند. بگو: برای شما از او چیزی می‌خوانم. (۸۳)
ما او را در زمین مکانت دادیم و راه رسیدن به هر چیزی را به او نشان دادیم. (۸۴)
او نیز راه را پی گرفت. (۸۵)
تا به [[غروبگاه]] [[خورشید]] رسید. دید که در چشمه‌ای گِل‌آلود و سیاه غروب می‌کند و در آنجا مردمی یافت. گفتیم: ای ذو القرنین، می‌خواهی عقوبتشان کن و می‌خواهی با آنها به نیکی رفتار کن. (۸۶)
گفت: اما هر کس که ستم کند ما عقوبتش خواهیم کرد. آن گاه او را نزد پروردگارش می‌برند تا او نیز به سختی عذابش کند. (۸۷)
و اما هر کس که ایمان آورد و کارهای شایسته کند، اجری نیکو دارد؛ و درباره او فرمانهای آسان خواهیم راند. (۸۸)
باز هم راه را پی گرفت. (۸۹)
تا به مکان برآمدن آفتاب رسید. دید بر قومی طلوع می‌کند که غیر از پرتو آن برایشان هیچ پوششی قرار نداده‌ایم. (۹۰)
چنین بود؛ و ما بر احوال او احاطه داریم. (۹۱)
باز هم راه را پی گرفت. (۹۲)
تا به میان دو کوه رسید. در پس آن دو کوه مردمی را دید که گویی هیچ سخنی را نمی‌فهمند. (۹۳)
گفتند: ای ذو القرنین، یأجوج و مأجوج در زمین فساد می‌کنند. می‌خواهی خراجی بر خود مقرر کنیم تا تو میان ما و آنها سدی برآوری؟ (۹۴)
گفت: آنچه پروردگار من مرا بدان توانایی داده‌است بهتر است. مرا به نیروی خویش مدد کنید، تا میان شما و آنها سدی برآورم. (۹۵)
برای من تکه‌های آهن بیاورید. چون میان آن دو کوه انباشته شد، گفت: بدمید. تا آن آهن را بگداخت؛ و گفت: [[مس]] گداخته بیاورید تا بر آن ریزم. (۹۶)
نه توانستند از آن بالا روند و نه در آن سوراخ کنند. (۹۷)
گفت: این رحمتی بود از جانب پروردگار من و چون وعده پروردگار من در رسد، آن را زیر و زبر کند و وعده پروردگار من راست است. (۹۸)&lt;ref&gt;قرآن ۱۸:۸۳ تا۱۸:۹۸ ترجمه فولادوند&lt;/ref&gt;&lt;/blockquote&gt;

== ذوالقرنین در احادیث اسلامی ==
در کتاب خصال روایتی است از جعفر صادق که می‌گوید:
ملوک روی زمین چهار نفر بودند دو نفر مؤمن معتقد که عبارتند از سلیمان و ذوالقرنین. دو نفر کافر که عبارتند از نمرود و بخت النصر. (سلیمان و ذوالقرنین دو مؤمن معتقد بودند که بر زمین مسلط شدند و نمرود و بخت النصر دو کافر بودند که بر زمین مسلط شدند)&lt;ref name="کتاب خصال"&gt;کتاب خصال&lt;/ref&gt;

عمار سابطی روایت کرده که گفت خدمت جعفر صادق عرض کردم مقام و منزلت ائمه ما چیست؟
گفت: مانند مقام و مرتبه ذوالقرنین و یوشع (از پیامبران بنی اسرائیل و جانشین موسی) و آصف مصاحب سلیمان - که دلالت بر علو مقام ذوالقرنین دارد.&lt;ref&gt;سه داستان اسرار آمیز - سلطان حسین تابنده صفحه 179&lt;/ref&gt;

همچنین در احادیث اسلامی از [[مسجد ذوالقرنین]] نیز یاد شده‌است. [[مسجد]] و [[ساختمان]] بزرگی که درازای آن ۴۰۰ [[ذراع]] بوده، که در ساختمان آن از تخته‌های چوب و مس و الواح مسین استفاده شده‌است. درازای هر تخته چوب ۲۲۴ [[ذراع]] و فاصله دو [[دیوار]] ۲۰۰ [[ذراع]] و بلندی دیوارها ۲۲ [[ذراع]] گفته شده‌است.&lt;ref&gt;آسمان و جهان-ترجمه کتاب السماء و العالم بحار الانوار، ج۴، ص: ۹۱&lt;/ref&gt; و مجلسی به نقل از [[ثعلبی]] محل ساخت سد ذوالقرنین را «پایان خاوری سرزمین ترک» خوانده‌است.&lt;ref&gt;آسمان و جهان-ترجمه کتاب السماء و العالم بحار الانوار، ج۴، ص: ۹۴&lt;/ref&gt;

== برداشت‌ها از داستان ذوالقرنین ==
از داستان ذوالقرنین در قرآن برداشتهای زیر شده‌است:

=== وجود داستان در پیش از اسلام ===
تعدادی از مردم [[مکه]] و [[مدینه]] از این داستان خبر داشته‌اند که گفته شده‌است بیشتر اهل کتاب بودند، و این نکته از متن چند [[آیه]] با جمله «یسئلونک عن ذی القرنین» و «قلنا یا ذا القرنین» و «قالوا یا ذی القرنین» به خوبی مشخص می‌شود، این داستان از پیش از اسلام مطرح بوده ولی بسیاری از مردم به دلیل کسب آگاهی بیشتر یا برای امتحان پیامبر اسلام درباره آن از وی سؤال کرده‌اند.
(یهودیان چنین پرسشهایی را درباره ماجرای [[خضر]] و [[اصحاب کهف]] نیز پرسیده‌اند)

=== مشخصات ذوالقرنین ===
ذوالقرنین دارای مشخصاتی بود، از آن جمله می‌توان به موارد زیر اشاره کرد:
* او شخصی با [[تاج]] یا [[کلاه|کلاهی]] با دو شاخ است.
* خداوند اسباب پیروزی‌ها را در اختیار او قرار داد.
* او سه لشکرکشی مهم داشت: نخست به باختر، سپس به خاور و سرانجام به منطقه‌ای که در آنجا یک تنگه کوهستانی وجود داشته، و در هر یک از این سفرها با اقوامی برخورد کرد.
* خداوند او را قدرتمند کرده بود و اختیار جان و مال انسانها و عذاب و پاداش به آنها را به او داده بود.
* او انسان یکتاپرست و مهربانی بود، و از طریق [[دادگری]] منحرف نمی‌شد، و به همین جهت مشمول لطف خاص پروردگار بود.
* او یار نیکوکاران و دشمن ظالمان و ستمگران بود، و به مال و ثروت دنیا علاقه‌ای نداشت.
* او هم به خدا ایمان داشت و هم به روز رستاخیز.
* او سازنده سدی است که در آن از آهن و مس استفاده شد (و اگر مصالح دیگر در ساختمان آن نیز به کار رفته باشد تحت‌الشعاع این فلزات بود) و هدف او از ساختن این سد کمک به گروهی مستضعف در مقابل ظلم و ستم قوم یاجوج و ماجوج بوده‌است.
* او از کسانی بوده که خداوند خیر دنیا و آخرت رابه او عطا کرد. خیر دنیا در سلطنت و قدرت و اختیاری که به او عطا شده بود و خیر آخرت، برای اینکه او به گسترش داد و اقامه حق و به صلح و بخشش و رفق و کرامت نفس و گستردن خیر و دفع شر در آدمیان عمل می‌کرد.
* چنین بر می‌آید که او به [[وحی]] و یا الهام و یا بدست پیغمبری از پیغمبران تأیید می‌شد، و به او کمک می‌کرد.
* اما از قرآن چیزی که صریحاً دلالت کند او پیامبر بوده استفاده نمی‌شود هر چند تعبیراتی در قرآن هست که اشاره به این معنی دارد. از بسیاری از روایات اسلامی که از پیامبر و ائمه نقل شده نیز می‌خوانیم: او پیامبر نبود بلکه بنده صالحی بود.
* به جماعتی ستمکار در باختر برخورد و آنان را عذاب نمود (به این مفهوم که با آنها جنگید و آنها را شکست داد).
* سدی که بر روی قوم [[یاجوج و ماجوج]] بنا کرده در غیر باختر و خاور آفتاب بوده، چون پس از آنکه به خاور آفتاب رسیده پیروی سببی کرده تا به میان دو کوه رسیده‌است، و از مشخصات سد او افزون بر اینکه در خاور و باختر جهان نبوده این است که میان دو کوه ساخته شده، و این دو کوه را که چون دو دیوار بوده‌اند به گونه یک دیوار دنباله دار در آورده‌است؛ و در سدی که ساخته پاره‌های آهن و قطر یعنی (مس گدازشده) به کار رفته‌است.

== ذوالقرنین در کتاب [[عهد عتیق]] ==
در [[کتاب دانیال]]، دانیال نبی در رؤیا چنین می‌بیند:

&lt;blockquote&gt;دیدم که ناگاه قوچی نزد نهر ایستاده بود که دو شاخ داشت و شاخهایش بلند بود ویکی از دیگری بلندتر و بلندترین آنها آخربرآمد؛ و قوچ را دیدم که به سمت باختر و شمال و جنوب شاخ می‌زد و هیچ وحشی با او مقاومت نتوانست کرد و کسی نبود که از دستش رهایی دهد و برحسب رای خود عمل نموده، بزرگ می‌شد&lt;ref&gt;دانیال ۸:۳&lt;/ref&gt;&lt;/blockquote&gt;

در متن عبری واژه "קרנים" (قرنیم) به معنی "دوشاخ" استفاده شده‌است.

در ادامه در کتاب دانیال می‌خوانیم: جبرئیل بر او آشکار گشت و خوابش را چنین تعبیر نمود: قوچ صاحب دو شاخ که دیدی '''پادشاهان ماد و پارس''' است. در ترجمه عربی کتاب مقدس نام ذوالقرنین در همین فراز آمده‌است:

&lt;blockquote&gt;ترجمه ون دایک:أَمَّا الْکَبْشُ الَّذِی رَأَیْتَهُ '''ذَا الْقَرْنَیْنِ''' فَهُوَ مُلُوکُ مَادِی وَفَارِسَ&lt;ref&gt;دانیال ۸:۲۰&lt;/ref&gt;&lt;/blockquote&gt;
&lt;blockquote&gt;ترجمه فارسی قدیم:اما آن قوچ صاحب دو شاخ که آن را دیدی پادشاهان مادیان و فارسیان می‌باشد.&lt;/blockquote&gt;

یهود از بشارت رؤیای دانیال چنین دریافتند که دوران اسارت آنها با قیام یکی از پادشاهان ماد و فارس، و پیروز شدنش بر شاهان [[بابل (دولت‌شهر)|بابل]]، پایان می‌گیرد، و از چنگال بابلیان آزاد خواهند شد. چیزی نگذشت که [[کوروش]] در صحنه حکومت ایران ظاهر شد و کشور ماد و فارس را یکی ساخت، و سلطنتی بزرگ از آن دو پدید آورد، و همانگونه که رویای دانیال گفته بود که آن قوچ شاخهایش را به باختر و شرق و جنوب می‌زند [[کوروش کبیر]] نیز در هر سه جهت فتوحات بزرگی انجام داد. یهود را آزاد ساخت و اجازه بازگشت به [[اسرائیل]] را به آنها داد.

در [[کتاب اشعیا]] نبی باب ۴۴ شماره ۲۸ چنین می‌خوانیم: آنگاه در خصوص کوروش می‌فرماید که شبان من اوست و تمامی مشیتم را به اتمام رسانده به [[اورشلیم]] خواهد گفت که بنا کرده خواهی شد. این جمله نیز قابل توجه‌است که در بعضی از تعبیرات کتاب مقدس، از کوروش تعبیر به عقاب خاور، و مرد تدبیر که از مکان دور خوانده خواهد شد آمده‌است. (کتاب اشعیا نبی باب ۴۶ شماره ۱۱)

== سردرگمی علمای اسلام در مورد کیستی ذوالقرنین ==
علمای اسلام تا یک قرن اخیر در مورد ذوالقرنین دچار سردرگمی بودند و هیچکدام با قاطعیت و با استدلال این شخصیت را با شخصیت‌های معروف تاریخی تطبیق نداده‌اند.
{{شروع عربی}}البته در کتاب [[روح المعانی]] تا حدودی از نظریه مفسران قرآن عدول شده و چنین آمده‌است که ذوالقرنین، همان [[فریدون]] پسر [[اثفیان]] پسر [[جمشید]] پنجمین پادشاه [[پیشدادی]] ایران زمین بوده، و پادشاهی دادگر و فرمانبردار خدا بوده. همچنین در کتاب [[صور الاقالیم]] نوشته [[ابی زید بلخی]] آمده که او مؤید به وحی بوده و در عموم تواریخ آمده که او همه زمین را به تصرف در آورده میان فرزندانش بخش کرد، قسمتی را به [[ایرج]] داد و آن [[عراق]] و [[هند]] و [[حجاز]] بود، و همو او را صاحب تاج سلطنت کرد، قسمت دیگر زمین یعنی [[روم]] و دیار [[مصر]] و باختر را به پسر دیگرش [[سلم]] داد، و [[چین]] و [[ترک]] و خاور را به پسر سومش [[تور]] بخشید، و برای هر یک [[قانون|قانونی]] وضع کرد که با آن دستور براند، و این قوانین سه‌گانه را به زبان عربی [[سیاست]] نامیدند(؟!)، چون اصلش «سی ایسا» یعنی سه قانون بوده؛ و وجه تسمیه‌اش به ذوالقرنین «صاحب دو شاخ» می‌شود این باشد که او دو طرف جهان را مالک شد، و یا در درازای روزهای سلطنت خود مالک آن گردید، چون سلطنت او به طوری که در [[روضة الصفا]] آمده پانصدسال درازای کشید، و یا از این رو بوده که شجاعت و قهر او همه ملوک جهان را تحت‌الشعاع قرار داد.
* اولین فردی که از اسلام شناسان و مفسران و تاریخ‌دانان جهان اسلام با قاطعیت ذوالقرنین را با شخصیت تاریخی کوروش تطبیق داد [[ابوالکلام آزاد]] متفکر هندوستانی در کتاب '' ذوالقرنین یا [[کوروش کبیر]] '' بود بعد از او شماری از مفسرین معاصر مانند [[مودودی]]، [[علامه طباطبایی]] صاحب [[المیزان]] و [[مکارم شیرازی]] و [[سلطان حسین]] و [[نورعلی تابنده گنابادی]] حکایت از آن دارد که مشخصاتی که از این فرد در قرآن و تاریخ‌ها و داستان‌ها آمده‌است با منش تاریخی [[کوروش بزرگ]] همسویی دارد.
مفسران قبلی او را با تردید و احتمال همان [[اسکندر مقدونی]] و بعضی نیز فرعون دانسته‌اند، و برخی منابع دیگر ذوالقرنین را از ملوک [[یمن]] ذکر کرده‌اند.&lt;ref&gt;''ایرانیان در قرآن و روایات. '' سید نورالدین ابطحی. نشر به آفرین. ۱۳۸۳. ص۳۳۷&lt;/ref&gt;
* بیشتر علمای قدیم گفته‌اند: ذوالقرنین همان اسکندر است البته بنظر می‌رسد اسکندری که علمای اسلام از او سخن می‌گویند با[[اسکندر مقدونی]] متفاوت باشد مثلاً شخصیت اسکند در اسکندر نامه متفاوت با اسکندر مقدونی است و [[سد اسکندر]] هم همانند یک [[مثل|مثلی]] شده، که همیشه بر سر زبانها هست؛ و بر این معنا روایاتی هم آمده، مانند روایتی که در [[قرب الاسناد]] از [[موسی بن جعفر]] نقل شده، و داستان [[عقبة بن عامر]] از فرستاده خدا، و داستان [[وهب بن منبه]] که هر دو در [[الدرالمنثور]] نقل شده؛ و بعضی از قدمای مفسرین از [[صحابه]] و [[تابعین]]، مانند [[معاذ بن جبل]] - به نقل گردهمایی البیان - و قتاده - به نقل الدرالمنثور نیز همین قول را اختیار کرده‌اند؛ و [[بوعلی سینا]] هم وقتی اسکندر مقدونی را وصف می‌کند او را به نام اسکندر ذوالقرنین می‌نامد، [[فخر رازی]] هم در برداشت بزرگ خود بر این دیدگاه پافشاری و پافشاری دارد؛ و خلاصه آنچه گفته این است که: قرآن دلالت می‌کند بر اینکه سلطنت این مرد تا اقصی نقاط باختر، و اقصای خاور و جهت شمال گسترش یافته، و این به راستی همان معموره آن روز زمین است، و همانند چنین پادشاهی باید نامش جاودانه در زمین بماند، اسکندر نیز در این ویژگی با کوروش می‌ماند چون او پس از مرگ پدرش همه ملوک روم و باختر را برچیده و بر همه آن سرزمینها چیره شد، و تا آنجا پیشروی کرد که [[دریای سبز]] و سپس مصر را هم بگرفت. آنگاه در مصر به بنای شهر [[اسکندریه]] پرداخت، پس وارد [[شام]] شد، و از آنجا به قصد سرکوبی [[بنی اسرائیل]] به طرف بیت‌المقدس رفت، و در قربانگاه (مذبح) آنجا قربانی کرد، پس متوجه جانب ارمینیه و باب‌الابواب گردید، عراقیها و [[قبطیها]] و [[بربر]] خاضعش شدند، و بر ایران مستولی گردید، و قصد هند و چین نموده با امتهای خیلی دور جنگ کرد، سپس به سوی [[خراسان]] بازگشت و شهرهای بسیاری ساخت، سپس به عراق بازگشته در شهر «زور» و یا رومیه مدائن از جهان برفت، و مدت سلطنتش دوازده سال بود. اشکالی که در این قول است این است که: «اولاً این گفته که پادشاهی که بیشتر آبادیهای زمین را مالک شده باشد تنها اسکندر مقدونی است» پذیرفتنی نیست، زیرا چنین ادعائی در تاریخ مسلم نیست، زیرا تاریخ، پادشاهان دیگری را سراغ می‌دهد که ملکش اگر بیشتر از ملک مقدونی نبوده کمتر هم نبوده‌است؛ و دوم اوصافی که قرآن برای ذوالقرنین برشمرده تاریخ برای اسکندر مسلم نمی‌داند، و بلکه آنها را انکار می‌کند. برای نمونه قرآن کریم چنین می‌فرماید که «ذو القرنین مردی مؤ من به خدا و روز جزا بوده و دین یکتاپرستی داشته در حالی که اسکندر بر پایه داستان یونانیان خداپرست نبوده‌است، همچنان که قربانی کردنش برای مشتری، خود گواه آن است؛ و نیز قرآن کریم فرموده ((ذو القرنین یکی از بندگان درستکار خدا بوده و به داد و رفق مدارا می‌کرده» و تاریخ برای اسکندر خلاف این را نوشته‌است؛ و سوم در هیچ‌یک از تواریخ آنان نیامده که اسکندر مقدونی سدی به نام [[سد یاجوج و ماجوج]] به آن اوصافی که قرآن ذکر فرموده ساخته باشد؛ و در کتاب «البدایة و النهایه» درباره ذوالقرنین گفته: اسحاق بن آدمی از سعید بن بشیر از قتاده نقل کرده که اسکندر همان ذوالقرنین است، و پدرش نخستین قیصر روم بوده، و از دودمان سام بن نوح بوده‌است؛ و ولی ذوالقرنین دوم اسکندر پسر فیلبس بوده‌است. (آنگاه نسب او را به عیص بن اسحاق بن ابراهیم می‌رساند و می‌گوید:) او مقدونی یونانی مصری بوده، و آن کسی بوده که شهر اسکندریه را ساخته، و تاریخ بنایش تاریخ رایج روم گشته، و از اسکندر ذوالقرنین به مدت بس طولانی متاخر بوده؛ و دومی نزدیک سیصد سال پیش از مسیح بوده، و [[ارسطاطالیس]] حکیم وزیرش بوده، و همان کسی بوده که دارا پسر دارا را کشته، و ملوک فارس را ذلیل، و سرزمینشان را لگدکوب نموده‌است. در دنباله کلامش می‌گوید: این مطالب را بدان جهت خاطرنشان کردیم که بیشتر مردم گمان کرده‌اند که این دو نام یک مسمی داشته، و ذوالقرنین و مقدونی یکی بوده، و همان که قرآن نام می‌برد همان کسی بوده که ارسطاطالیس وزارتش را داشته‌است، و از همین راه به خطاهای بسیاری دچار شده‌اند. آری اسکندر نخست، مردی مؤمن و درستکار و پادشاهی دادگر بوده و وزیرش [[خضر]] بوده‌است، که به طوری که پیشتر بازگو کردیم خود یکی از پیامبران بوده؛ و ولی دومی مردی مشرک و وزیرش مردی فیلسوف بوده، و میان دو عصر آنها نزدیک دو هزار سال فاصله بوده‌است، پس این کجا و آن کجا؟ نه بهم شبیهند، و نه با هم برابر، مگر کسی بسیار کودن باشد که میان این دو اشتباه کند. در این سخن به کلامی که پیشترها از فخر رازی نقل شد کنایه می‌زند دقت نماید سپس به کتاب او آنجا که سرگذشت ذوالقرنین را بازگو می‌کند مراجعه نماید، خواهد دید که این راوی هم خطائی که مرتکب شده کمتر از خطای فخر رازی نیست، برای اینکه در تاریخ اثری از پادشاهی دیده نمی‌شود که دو هزار سال پیش از مسیح بوده، و سیصد سال در زمین و در اقصی نقاط باختر تا اقصای خاور و جهت شمال سلطنت کرده باشد، و سدی ساخته باشد و مردی مؤ من درستکار و بلکه پیغمبر بوده و وزیرش خضر بوده باشد و در درخواست آب حیات به تاریکی رفته باشد، حال چه اینکه اسمش اسکندر باشد و یا غیر آن؛ و در دوره صدر اسلام هیچگونه اطلاعی از اسکندر در میان اعراب وجود نداشته‌است اسکندر شخصیتی است که در قرون بعد و پس از ترجمه متون لاتین به عربی وارد ادبیات عرب شده‌است.
* جمعی از تاریخ‌دانان از قبیل [[اصمعی]] در «[[تاریخ عرب پیش از اسلام]]» و [[ابن هشام]] در کتاب «[[سیره]]» و «[[تیجان]]» و [[ابو ریحان بیرونی]] در «[[آثار الباقیه]]» و [[نشوان بن سعید]] در کتاب «[[شمس العلوم]]» و دیگران، گفته‌اند که ذوالقرنین یکی از شاهان [[حمیر]] بوده که در یمن سلطنت می‌کرده. آنگاه در نام او اختلاف کرده‌اند، یکی گفته: [[مصعب بن عبدالله]] بوده، و یکی گفته [[صعب بن ذی المرائد]] نخست تبابعه‌اش دانسته، و این همان کسی بوده که در محلی به نام [[بئر سبع]] به سود [[ابراهیم]] دستور کرد. یکی دیگر گفته: [[تبع الاقرن]] و اسمش [[حسان]] بوده. اصمعی گفته وی [[اسعد الکامل]] چهارمین تبابعه و فرزند [[حسان الاقرن]]، ملقب به [[ملکی کرب دوم]] بوده، و او فرزند ملک تبع نخست بوده‌است. بعضی هم گفته‌اند نامش «[[شمر یرعش]]» بوده‌است. البته در برخی از سروده‌های حمیری‌ها و بعضی از شعرای جاهلیت نامی از ذوالقرنین به نام یکی از مفاخر برده شده. از آن میان در کتاب «[[البدایة و النهایة]]» نقل شده که ابن هشام این شعر اعشی را خوانده و انشاد کرده‌است: و الصعب ذوالقرنین اصبح ثاویابالجنوفی جدث اشم مقیما و در بحث روایتی پیشین گذشت که عثمان بن ابی الحاضر برای ابن‌عباس این سروده‌های را انشاد کرد: قد کان ذوالقرنین جدی بی گمان ملکا تدین له الملوک و تحشدو دو بیت دیگر که برگردان اش نیز گذشت. مقریزی در کتاب «الخطط» خود می‌گوید: بدان که پژوهش علمای اخبار به اینجا منتهی شده که ذوالقرنین که قرآن کریم نامش را برده و فرموده: «و یسئلونک عن ذی القرنین...» مردی عرب بوده که در سروده‌های عرب نامش بسیار آمده‌است، و نام اصلی اش صعب بن ذی مرائد فرزند حارث رائش، فرزند همال ذی سدد، فرزند عاد ذی منح، فرزند عار ملطاط، فرزند سکسک، فرزند وائل، فرزند حمیر، فرزند سبا، فرزند یشجب، فرزند یعرب، فرزند قحطان، فرزند هود، فرزند رهگذر، فرزند شالح، فرزند أرفخشد، فرزند سام، فرزند نوح بوده‌است؛ و او پادشاهی از شاهان حمیر است که همه از عرب عاربه بودند و عرب عرباء هم نامیده شده‌اند؛ و ذوالقرنین تبعی بوده صاحب تاج، و چون به سلطنت رسید نخست تجبر پیشه کرده و سرانجام برای خدا فروتنی کرده با خضر دوست شد؛ و کسی که گمان کرده ذوالقرنین همان اسکندر پسر فیلبس است اشتباه کرده، برای اینکه واژه «ذو» عربی است و ذوالقرنین از لقبهای عرب برای پادشاهان یمن است، و اسکندر لفظی است رومی و یونانی. ابو جعفر طبری گفته: خضر در روزهای فریدون پسر ضحاک بوده البته این دیدگاه عموم علمای اهل کتاب است، ولی بعضی گفته‌اند در روزهای موسی بن عمران، و بعضی دیگر گفته‌اند در سرآغاز لشکر ذوالقرنین بزرگ که در زمان ابراهیم خلیل بوده قرار داشته‌است؛ و این خضر در سفرهایش با ذوالقرنین به چشمه حیات برخورده و از آن نوشیده‌است، و به ذوالقرنین اطلاع نداده. از همراهان ذوالقرنین نیز کسی خبردار نشد، برآیند اینکه تنها خضر جاودان شد، و او به باور علمای اهل کتاب همین الان نیز زنده‌است؛ ولی دیگران گفته‌اند: ذوالقرنینی که در عهد ابراهیم بوده همان فریدون پسر ضحاک بوده، و خضر در سرآغاز لشکر او بوده‌است. ابو محمد عبد الملک بن هشام در کتاب تیجان که در معرفت ملوک زمان نوشته بعد از ذکر حسب و نسب ذوالقرنین گفته‌است: ذکر حسب و نسب ذوالقرنین گفته‌است: وی تبعی بوده دارای تاج. در آغاز سلطنت ستمگری کرد و در پایان فروتنی پیشه گرفت، و در بیت‌المقدس به خضر برخورده با او به مشارق زمین و مغارب آن سفر کرد و همانگونه که خدای تعالی فرموده همه رقم اسباب سلطنت برایش فراهم شد و سد یاجوج و ماجوج را بنا نهاد و در پایان در عراق از جهان رفت؛ و ولی اسکندر، یونانی بوده و او را اسکندر مقدونی می‌گفتند، و مجدونی‌اش نیز خوانده‌اند، از ابن‌عباس پرسیدند ذوالقرنین از چه نژاد و آب خاکی بوده؟ گفت: از حمیر بود و نامش صعب بن ذی مرائد بوده، و او همان است که خدایش در زمین مکنت داده و از هر سببی به وی ارزانی داشت، و او به دو سده آفتاب و به رأس زمین رسید و سدی بر [[یاجوج و ماجوج]] ساخت. بعضی به او گفتند: پس اسکندر چه کسی بوده؟ گفت: او مردی حکیم و درستکار از اهل روم بود که بر کناره دریا در آفریقا مناری ساخت و سرزمین رومه را گرفته به دریای عرب آمد و در آن دیار آثار بسیاری از کارگاه‌ها و شهرها بنا نهاد. از کعب الاحبار پرسیدند که ذوالقرنین که بوده؟ گفت: قول درست نزد ما که از احبار و پیشینیان خود شنیده‌ایم این است که وی از قبیله و نژاد حمیر بوده و نامش صعب بن ذی مرائد بوده، و ولی اسکندر از یونان و از دودمان عیصو فرزند اسحاق بن ابراهیم خلیل بوده؛ و رجال اسکندر، زمان مسیح را درک کردند که از آن میان ایشان جالینوس و ارسطاطالیس بوده‌اند؛ و همدانی در کتاب انساب گفته: کهلان بن سبا صاحب فرزندی شد به نام زید، و زید پدر عریب و مالک و غالب و عمیکرب بوده‌است. هیثم گفته: عمیکرب فرزند سبا برادر حمیر و کهلان بود. عمیکرب صاحب دو فرزند به نام ابو مالک فدرحا و مهیلیل گردید و غالب دارای فرزندی به نام جنادة بن غالب شد که پس از مهیلیل بن عمیکرب بن سبا سلطنت یافت؛ و عریب صاحب فرزندی به نام عمرو شد و عمرو هم دارای زید و همیسع گشت که ابا الصعب کنیه داشت؛ و این ابا الصعب همان ذوالقرنین نخست است، همدانی سپس می‌گوید: (علمای همدان می‌گویند: ذوالقرنین اسمش صعب بن مالک بن حارث الاعلی فرزند ربیعة بن الحیار بن مالک، و درباره ذوالقرنین گفته‌های زیادی هست؛ و این کلامی است فراگیر، و از آن بهره‌گیری می‌شود که نخست فرنام ذوالقرنین مختص به شخص مورد بحث نبوده بلکه پادشاهانی چند از ملوک حمیر به این نام ملقب بوده‌اند، ذوالقرنین نخست، و ذو القرنین‌های دیگر؛ و دوم ذوالقرنین نخست آن کسی بوده که سد یاجوج و ماجوج را پیش از اسکندر مقدونی به چند سده بنا نهاده و معاصر با ابراهیم خلیل و یا پس از او بوده - و مقتضای آنچه ابن هشام آورده که وی خضر را در بیت المقدس زیارت کرده همین است که وی پس از او بود، چون بیت المقدس چند سده پس از ابراهیم و در زمان داوود و سلیمان ساخته شد. پس به هر روی ذوالقرنین هم پیش از اسکندر بوده. افزون بر اینکه تاریخ حمیر تاریخی مبهم است؛ و اینکه اگر او عرب بود بی گمان باید اطلاعات کامل تری از او در زمان پیامبر وجود می‌داشت بنا بر آنچه مقریزی آورده گفتار در دو جهت باقی می‌ماند. یکی اینکه این ذوالقرنین که تبع حمیری است سدی که ساخته در کجا است؟. دوم اینکه آن امت مفسد در زمین که سد برای جلوگیری از تباهی آنها ساخته شده چه امتی بوده‌اند؟ و آیا این سد یکی از همان سدهای ساخته شده در یمن، و یا پیرامون یمن، از قبیل [[سد مارب]] است یا نه؟ چون سدهایی که در آن نواحی ساخته شده برای اندوخته ساختن آب برای آشامیدن، و یا کشاورزی بوده‌است، نه برای جلوگیری از کسی. افزون بر اینکه در هیچ‌یک آنها تکه‌های آهن و مس گداخته به کار نرفته، در حالی که قرآن سد ذوالقرنین را اینچنین معرفی نموده؛ و آیا در یمن و حوالی آن امتی بوده که بر مردم هجوم برده باشند، با اینکه همسایگان یمن به جز همانند قبط و آشور و کلدان و... کسی نبوده، و آنها نیز همه ملتهایی متمدن بوده‌اند؟. یکی از بزرگان و پژوهشگران معاصر ما این قول را تأیید کرده، و آن را چنین توجیه می‌کند: ذوالقرنین یادشده در قرآن صدها سال پیش از اسکندر مقدونی بوده، پس او این نیست، بلکه این یکی از ملوک درستکار، از پیروان اذواء از ملوک یمن بوده، و از عادت این تیره این بوده که خود را با واژه «ذی» فرنام می‌دادند، برای نمونه می‌گفتند: ذی همدان، و یا ذی غمدان، و یا ذی المنار، و ذی الاذغار و ذی یزن و همانند آن؛ و این ذوالقرنین مردی مسلمان، یکتاپرست، دادگر، نیکو سیرت، قوی، و دارای هیبت و شکوه بوده، و با لشکری بسیار انبوه به طرف باختر رفته، نخست بر مصر و سپس بر ما بعد آن مستولی شده، و آنگاه همچنان در کناره دریای سفید به سیر خود ادامه داده تا به کناره اقیانوس غربی رسیده، و در آنجا آفتاب را دیده که در عینی حمئة و یا حامیه فرو می‌رود. سپس از آنجا رو به خاور نهاده، و در راه خود آفریقا را بنا نهاده. مردی بوده بسیار حریص و خبره در بنائی و عمارت؛ و همچنان سیر خود را ادامه داده تا به شبه جزیره و صحراهای آسیای وسطی رسیده، و از آنجا به ترکستان، و دیوار چین برخورده، و در آنجا قومی را یافته که خدا میان آنان و آفتاب ساتری قرار نداده بود.
* دیدگاه [[مولانا ابوالکلام آزاد]]: [[مولانا ابوالکلام آزاد]] (وزیر فرهنگ سابق هند) تفسیری به زبان [[اردو]] بر [[قرآن کریم]] دارد، و در این تفسیر ذوالقرنین را که در قرآن از آن نام برده شده، همان [[کوروش هخامنشی]] می‌داند؛ و اما بخش‌هایی از این کتاب:&lt;ref&gt;نام کتاب: «کوروش کبیر (ذوالقرنین)» تألیف «مولانا ابوالکلام آزاد» ترجمه: «محمد ابراهیم باستانی پاریزی»&lt;/ref&gt;

{{نقل قول|اکنون اوصاف اخلاقی ذوالقرنین در برابر ماست؛ نخستین آن دادگری و رعیت نوازی است، ببینیم این صفت تا چه حد در زندگی [[کوروش کبیر]] وارد است.

قرآن می‌فرماید: سرنوشت این قوم در دست توست، تو می‌توانی آنان را مجازات کنی یا اینکه ببخشی و به نیکی گرایی. مقصود از این طایفه همان قومی است که بدون دلیل به کوروش حمله بردند و بالاخره نتیجه نگرفتند و کوروش فاتح شد، البته می‌توانست و می‌بایستی آنان را مجازات نماید.

ذوالقرنین چه کرد؟ به مردم گفت بلکه عملاً ثابت کرد که «من از آنان که میل ستمگری و ستمکاری دارند نیستم، کسی که ظلم کرد، سزای او ظلم خواهد بود و عذابی شدید خواهد دید، اما کسی که ایمان آورد و عمل نیکو کرد، سزای او نیکی است و در کار او گشایشی حاصل.»

بدین ترتیب [[کورش بزرگ|کوروش]] از گناهان سابق مغلوبین نیز چشم می‌پوشد و می‌گوید اگر پس از این کسی بدی کرد بد خواهد دید.

مورخین یونان عموماً عقیده دارند که کارهای کوروش پس از فتح [[لیدی]] نه تنها توأم با دادگستری بود بلکه بسی بالاتراز آن می‌نمود؛ همه بخشش و داد و بزرگواری بود، کوروش تا پایه داد نایستاد بلکه از آن مقام نیز فراتر رفت.

[[فهرست مورخین یونان|مورخین یونان]] می‌گوید [[کوروش کبیر]] فرمان داد که لشکریان جز با سپاهیان دشمن، با هیچکس با اسلحه روبه رو نشوند، همینطور هم کردند.

در قرآن آمده‌است که ذوالقرنین گفت «و سنقول له من امر یسرا» یعنی اگر کسی نیکویی کرد، خواهید دید که در برابر از طرف من به او به سختی و به بدی رفتار نخواهد شد. [[فهرست مورخین یونان|مورخین یونان]] عموماً به حقیقت این مطلب ایمان دارند و می‌نویسند که [[کوروش کبیر]] با همه به نیکی و داد رفتار کرد؛ مردم را زیر بار خراج گران و مالیات‌های سنگین که از طرف پادشاهان بر دوش رعیت نهاده شده بود نجات داد. آسان گرفتن کوروش در کارها و مهربانی او دوره جدیدی در آسایش و رفاه قاطبه مردم پدید آورد([[کوروش کبیر]]).}}

=== تطابق ذوالقرنین با کوروش کبیر ===
مورخینی که اعتقاد دارند ذوالقرنین همان [[کوروش کبیر]] است دلایل عمده زیر را مطرح می‌کنند:

;اشاره به ذوالقرنین در عهد عتیق
سؤال کنندگان درباره ذوالقرنین از پیامبر طبق روایاتی که در شان نزول آیات آمده یهود بوده‌اند، و یا قریش به تحریک یهود؛ و به این داستان پیش از اسلام و در کتاب یهودیان اشاره شده و تعبیر آن پادشاه ماد و فارس ذکر شده‌است. به قسمت داستان ذوالقرنین در عهد عتیق توجه کنید.

;ارتباط کوروش و دوشاخ
[[پرونده:Pasargades winged man2.jpg|بندانگشتی|چپ|برجسته‌کاری [[کوروش]] در [[پاسارگاد]] که دو شاخ را در بالای سر کوروش نشان می‌دهد.]]

[[پرونده:Olympic Park Cyrus.jpg|180px|بندانگشتی|چپ|بدلی از مجسمه کوروش بالدار با کلاهخود دوشاخ]]

در قرن نوزدهم میلادی در نزدیکی [[استخر]] در کنار نهر [[مرغاب]] [[مجسمه]] ای از کوروش کشف شد که تقریباً به قامت یک انسان است، و کوروش را در صورتی نشان می‌دهد که دو بال همانند بال عقاب از دو جانبش گشوده شد، و تاجی به سر دارد که دو شاخ همانند شاخ‌های قوچ در آن دیده می‌شود. از تطبیق مندرجات کتاب مقدس با مشخصات این مجسمه این احتمال در نظر این مورخین کاملاً قوت گرفت که نامیدن کوروش به ذو القرنین (صاحب دو شاخ) از چه ریشه‌ای مایه می‌گرفت، و همچنین چرا مجسمه سنگی کوروش دارای بالهایی همچون بال عقاب است، و به این ترتیب بر گروهی از دانشمندان مسلم شد که شخصیت تاریخی ذو القرنین از این طریق کاملاً آشکار شده‌است.

;دادگری کوروش
[[هردوت]] مورخ یونانی می‌نویسد: کوروش فرمان داد تا سپاهیانش جز به روی جنگجویان شمشیر نکشند، و هر سرباز دشمن که نیزه خود را خم کند او را نکشند، و لشکر کوروش فرمان او را اطاعت کردند بطوری که توده ملت، مصائب جنگ را احساس نکردند. هرودت در ادامه می‌نویسند: کورش پادشاهی کریم و سخی و بسیار ملایم و مهربان بود، و مانند دیگر پادشاهان به اندوختن مال حرص نداشت بلکه نسبت به کرم و عطا حریص بود، ستمدیدگان را از عدل و داد برخوردار می‌ساخت و هر چه را متضمن خیر بیشتر بود دوست می‌داشت.

مورخ دیگر «ذی نوفن» می‌نویسد:[[کوروش بزرگ|کوروش]] پادشاهی خردمند و مهربان بود و بزرگی ملوک با فضائل حکما در او جمع بود، همتی فائق و وجودی غالب داشت، شعارش خدمت انسانیت و خوی او بذل عدالت بود، و تواضع و سماحت در وجود او جای کبر و عجب را گرفته بود.

در تفسیر [[قرآن]] ابوالفتح رازی آمده است: خدای تعالی بر زبان بعضی پیغمبران امر کرد پادشاهی را از پادشاهان پارس نام او کورش و او مردی مؤمن بود.&lt;ref&gt;تفسیر قرآن ابوالفتح رازی (قرن ششم)، جلد 12، صفحه 163، تفسیر آیات 1 تا 15 بنی اسراییل&lt;/ref&gt; و نیز روایتی است از جعفر صادق که از میان پادشاهان دنیا ذوالقرنین و سلیمان دو مؤمن بودند که بر زمین حکومت کردند... .&lt;ref name="کتاب خصال"/&gt;

;انطباق لشکرکشی‌های [[کوروش بزرگ|کوروش]] با لشکرکشی‌های سه‌گانه ذوالقرنین
از همه گذشته کوروش سفرهایی به شرق غرب و شمال انجام داد که در تاریخ زندگانیش به طور مشروح آمده‌است، و با سفرهای سه‌گانه‌ای که در قرآن ذکر شده قابل انطباق می‌باشد.

نخستین لشکرکشی کوروش به کشور [[لیدیا]] که در قسمت شمال آسیای صغیر قرار داشت صورت گرفت، و این کشور نسبت به مرکز حکومت کوروش جنبه غربی داشت. اگر نقشه ساحل غربی آسیای صغیر را جلو روی خود بگذاریم خواهیم دید که قسمت اعظم ساحل در خلیجک های کوچک غرق می‌شود، مخصوصاً در نزدیکی ازمیر که خلیج صورت چشمهایی به خود می‌گیرد. قرآن می‌گوید ذو القرنین در سفر باختری‌اش احساس کرد خورشید در چشمه گل آلودی فرو می‌رود. این صحنه همان صحنه‌ای بود که کوروش به هنگام فرورفتن قرص آفتاب (در نظر بیننده) در خلیجک‌های ساحلی مشاهده کرد. (بعضی گمان کرده بودند منظور قرآن این است که خورشید در گل و لای غروب می‌کند!)

دومین لشکرکشی کوروش به جانب خاور بود، چنانکه هردوت می‌گوید: این هجوم خاوری کوروش پس از فتح [[لیدیا]] صورت گرفت، مخصوصاً طغیان بعضی از قبایل وحشی [[بیابان|بیابانی]] کوروش را به این حمله واداشت. قرآن لشکرکشی دوم ذوالقرنین را اینطور تشبیه می‌کند: (حتی اذا بلغ مطلع الشمس وجدها تطلع علی قوم لم نجعل لهم من دونها سترا) که اشاره به سفر کوروش به منتهای خاور است که مشاهده کرد خورشید بر قومی طلوع می‌کند که در برابر تابش آن سایبانی ندارند اشاره به اینکه آن قوم بیابانگرد و صحرانورد بودند.

سومین لشکرکشی کوروش به سوی شمال، به طرف کوههای [[قفقاز]] بود، تا به تنگه میان دو کوه رسید، و برای جلوگیری از هجـوم اقوام وحشی با درخواست مردمی که در آنجا بودند در برابر تنگه سد محکمی بنا کرد.
این سد را در کتب ارمنی از زمان قدیم به «بهاک گورایی» خوانده‌اند و «کابان گورایی» هم می‌گویند معنی هر دو کلمه یکی است و همان معنی «دربند کوروش» یا «گذرگاه کوروش» می‌دهد. زیرا کور قسمتی از نام کوروش است آیا تنها همین شهادت واقعی که الساعه هم وجود دارد نمی‌تواند کفایت کند که سد مزبور را کوروش بنا کرده است؟&lt;ref&gt;کتاب ذوالقرنین و کوروش کبیر نوشته مولانا ابوالکلام آزاد، ترجمه باستانی پاریزی، صفحه 72&lt;/ref&gt;{{پایان عربی}}

== سد ذوالقرنین ==
تاریخدانان و تفسیرگران در این باره دیدگاه‌های متفاوتی در تطبیق داستان دارند:
* به بعضی از مورخین نسبت می‌دهند که گفته‌اند: سد یادشده در قرآن همان [[دیوار چین]] است. آن دیوار طولانی میان [[چین]] و [[مغولستان]] حائل شده، و یکی از پادشاهان چین به نام «[[شین هوانک تی]]» آن را بنا نهاده، تا جلو هجومهای [[مغول]] را به چین بگیرد. درازای این دیوار سه هزار کیلومتر و پهنا آن ۹ متر و بلندایش پانزده متر است، که همه با [[سنگ]] چیده شده، و در سال ۲۶۴ پیش از زادروز آغاز و پس از ده و یا بیست سال خاتمه یافته‌است، پس ذوالقرنین همین پادشاه بوده؛ ولی این تاریخدانان توجه نکرده‌اند که اوصاف و مشخصاتی که قرآن برای ذوالقرنین ذکر کرده و سدی که قرآن بنایش را به او نسبت داده با این پادشاه و این دیوار چین تطبیق نمی‌کند، چون درباره این پادشاه نیامده که به باختر اقصی سفر کرده باشد، و سدی که قرآن ذکر کرده میان دو کوه واقع شده (بین الصدفین)، و در آن تکه‌های آهن و قطر، یعنی مس مذاب به کار رفته، چنانکه در آیه آمده‌است: (آتونی زبر الحدید حتی اذا ساوی بین الصدفین قال انفخوا حتی اذا جعله نارا قال آتونی افرغ علیه قطرا). و دیوار بزرگ چین که سه هزار کیلومتر است از کوه و زمین همینگونه، هر دو می‌گذرد و میان دو کوه واقع نشده‌است، و دیوار چین با سنگ ساخته شده و در آن آهن و قطری به کاری نرفته و ازطرف دیگر چینیها هرگز یکتاپرست نبوده‌اند
اکنون از مکانی که سد در آن بنا شده است بحث کنیم: این سد در محلی بین دریای خزر و دریای سیاه واقع شده است و جایی است که سلسله [[کوه‌های قفقاز]] مثل یک دیوار طبیعی راه بین جنوب و شمال را قطع می‌کند و فقط یک راه در تنگه میان این سلسله کوه‌ها وجود دارد، این راه را امروز به نام تنگه [[داریال]] می‌خوانند و در ناحیه ولادی کیوکز و تفلیس واقع شده است. هم اکنون نیز بقایای دیوار آهنی در این نواحی هست و مسلماً باید همان سد کوروش باشد. در سد ذوالقرنین گفته می‌شود که آهن زیاد به کار رفته و بین دو کوه نیز ساخته شده است، معبر داریال بین دو کوه بلند واقع شده و این سد نیز که آهن زیادی در آن دیده می‌شود در همین دره وجود دارد. از کتب ارمنی بهتر می‌توان شهادت گرفت زیرا بیشتر به وقایع از نزدیک آشنا بوده‌اند. این سد را در کتب ارمنی از زمان قدیم به «بهاک گورایی» خوانده‌اند و «کابان گورایی» هم می‌گویند معنی هر دو کلمه یکی است و همان معنی «دربند کوروش» یا «گذرگاه کوروش» می‌دهد. زیرا کور قسمتی از نام کوروش است آیا تنها همین شهادت واقعی که الساعه هم وجود دارد نمی‌تواند کفایت کند که سد مزبور را کوروش بنا کرده است؟
از منابع گرجستان نیز همین شهادت را می‌توان یافت در زبان گرجستان از قدیم این دروازه را به نام «دروازه آهنین» میانه خوانده‌اند و ترک‌ها آن را به دامر کپو (قاپو) ترجمه کرده‌اند و امروز هم به همین نام مشهور است. یکی از سیاحان یهودی مشهور موسوم به یوسف که در قرن اول میلادی می‌زیسته است از این سد نام می‌برد، پس از او «پروکوپیوس» مورخ در قرن ششم میلادی آن را دیده است و سپس یکی از همراهان سردار رومی «بلی سارس» نیز وقتی به این نقطه حمله برد (پانصد و بیست وهشت میلادی) این سد را به چشم دیده است.&lt;ref&gt;کتاب ذوالقرنین و کوروش کبیر نوشته مولانا ابوالکلام آزاد، ترجمه باستانی پاریزی، صفحه ۷۲&lt;/ref&gt;

از رود کوروش «کُر» هم قبلاً نام بردیم، یکی از رودهایی که از جبال قفقاز سرچشمه می‌گیرد به نام «کُر» خوانده می‌شود. در کتب ارمنی و حتی یادداشت‌های آنتونی جان کینسن که در سال ۱۵۵۷ میلادی به ایران آمد، این رود، رود سائرس(= کوروش) خوانده می‌شود.&lt;ref&gt;همان، صفحه ۷۳&lt;/ref&gt;

== قوم یاجوج و ماجوج ==
{{اصلی|یاجوج و ماجوج}}

در قرآن و کتاب مقدس، به این قوم اشاره شده‌است، عمدتاً یاجوج و ماجوج را که در داستان ذوالقرنین سد بر روی آنها بسته شده‌است، ساکنان منطقه شمال شرقی زمین در نواحی [[مغولستان]] دانسته‌اند.

== دیدگاه علمای دینی عرب معاصر ==
{{شروع عربی}}معمولاً علمای دینی عرب زبان بدلیل مخالفت با یهودیان علاقه کمی از خود نشان داده‌اند تا[[کوروش|کوروش را]] همان ذوالقرنین بدانند اما دکتر دکتر [[عبد المنعم النمر]] بالاترین مقام دینی (وزیر اوقاف و امور دینی مصر) و بزرگترین چهره اسلام‌شناس معاصر در [[مصر]] که مقاله تحقیقاتی وی راجع به کورش ذو القرنین در ماهنامه مشهور جهان عرب بنام مجله العرب شماره ۱۸۴ قبل از فوت ایشان منتشر گردید مورد توجه و بازتاب علمای ازهر واقع شد مقاله او در جهان عرب بازتاب و پذیرش قابل توجهی یافت. او پس از بیان دلایل ابوکلام آزاد و دلایل مفسرین قبلی نتیجه می‌گیرد که [[ابوالکلام آزاد]] استدلالهای منطقی ارایه کرده‌است. بعد از مقاله عبدالمنعم النمر مقاله‌های دیگری نیز از سوی اسلام شناسان عرب در تأیید ابوکلام آزاد منتشر شده‌است.
دکتر عبدالمنعم همچنین یک نظریه جدید را که ادعا نموده‌است ذو القرنین همان فرعون توت آخن می‌باشد را نیز رد کرده و آنرا مستند ندانسته‌است:&lt;ref&gt;ذوالقرنین شخصیة حیرت المفکرین أربعة عشر قرنا و کشف عنها - أبو الکلام أزاددکتور عبد المنعم النمر بمجلة العربی العدد 184 - [http://www.quran-m.com/container2.php?fun=artview&amp;id=986]&lt;/ref&gt; که مورد توجه جهان عرب قرار گرفت.
بعد از [[عبد المنعم النمر]] مهمترین شخصیت علمی و مذهبی جهان عرب [[صابر صالح زغلول]] در سال ۲۰۱۱ کتاب بسیار مفصل ۳۲۷ صفحه‌ای نوشته که دارالکتاب العربی للنشر و التوزیع - القاهرة آنرا توزیع کرده است. تحت عنوان :"مؤسس الدولة الفارسیة وأبو إیران؛ حیاته و فتوحاته وهل هو ذوالقرنین" پایه‌گذار دولت پارس و پدر ایران- زندگی و پیروزی‌هایش و پایان کار آیا او ذو القرنین است؟" متفکر بزرگ جهان عرب نظرات مختلف راجع به ذوالقرنین را بیان نموده و از جمله به نگر و دیدگاه - [[ابوالکلام آزاد]] و [[عبد المنعم النمر]] و الشیخ الشعراوی می‌پردازد و نتیجه می‌گیرد که دیدگاه ابوکلام آزاد به واقعیت نزدیک تر است. نکته مهم اینکه تا کنون نظر شیخ الشعراوی در مورد ذو القرنین بودن کوروس از دید عرب‌ها مخفی نگه داشته شده است.{{پایان عربی}}[http://www.iranpressnews.com/source/135549.htm]

== مفسران و تاریخ‌دانانی که به تطابق ذوالقرنین با کوروش کبیر گواهی داده‌اند ==
# مولانا ابوالکلام آزاد، مفسر بزرگ قرآن و وزیر فرهنگ هند در زمان گاندی در [[تفسیر مجمع‌البیان]]
# ترجمه تفسیر سوره کهف از [[باستانی پاریزی]]
# علامه طباطبایی در [[تفسیر المیزان]]
# [[ناصر مکارم شیرازی]] و ده نفر از مفسران بزرگ قرآن در [[تفسیر نمونه]] (مانند قرائتی، امامی، آشتیانی، حسنی، شجاعی، عبدالهی و محمدی)
# تابنده گنابادی در کتاب سه داستان عرفانی از قرآن
# میر محمد کریم علوی در تفسیر کشف الحقایق (با ترجمه عبدالمجید صادق نوبری)
# سید نورالدین ابطحی در کتاب [[ایرانیان در قرآن]] و روایات
# [[علی شریعتی]] در کتاب [[بازشناسی هویت ایرانی اسلامی]]
# صدر بلاغی در قصص قرآن
# [[جلال رفیع]] در کتاب بهشت شداد
# دکتر فاروق صفی زاده در کتاب از کورش هخامنشی تا محمد خاتمی
# منوچهر خدایار در کتاب کورش در ادیان آسیای غربی
# قاسم آذینی فر در کتاب کورش پیام آور بزرگ
# [[فریدون بدره‌ای]] در کتاب کورش در قرآن و عهد عتیق
# محمد کاظم توانگر زمین در کتاب ذوالقرنین و کورش
# سید محمد فقیه استاد اخلاق، حافظ کل قرآن و نماینده مجلس خبرگان دوم
# استاد محیط طباطبایی
# شهید هاشمی نژاد
# سر احمدخان بنیان‌گذار [[دانشگاه اسلامی علیگر]] هند
# دکتر [[عبد المنعم النمر]]
# [[صابر صالح زغلول]]
# الشیخ الشعراوی
:&lt;ref&gt;[http://tabnak.ir/fa/pages/?cid=120125 کوروش کبیر یا ذوالقرنین قرآن مجید - دکتر میر مهرداد میرسنجری]&lt;/ref&gt;

== همایش کورش هخامنشی و ذوالقرنین ==
[[همایش کورش هخامنشی و ذوالقرنین]] نخستین همایش از این دست بود که به کوشش [[مرکز دائرةالمعارف بزرگ اسلامی]] در تاریخ ششم خرداد ماه سال [[۱۳۸۹]] با هدف تحکیم وحدت ملی و همچنین بالا بردن میزان امنیت و اعتبار کشور در سالن همایش‌های آن مرکز برگزار گردید.&lt;ref&gt;{{یادکرد وب|عنوان=همایش کورش هخامنشی و ذوالقرنین رونمایی شد|ناشر=مرکز دائرةالمعارف بزرگ اسلامی|نشانی=http://www.cgie.org.ir/fa/news/2090}}&lt;/ref&gt;&lt;ref&gt;{{یادکرد وب|عنوان=همایش "کوروش هخامنشی و ذوالقرنین "با هدف ایجاد پیوند میان فرهنگ ملی-اسلامی کشور خبر داد.|ناشر=مرکز دائرةالمعارف بزرگ اسلامی|نشانی=http://www.cgie.org.ir/fa/news/2091}}&lt;/ref&gt;&lt;ref&gt;{{یادکرد وب|عنوان=نخستین همایش کوروش هخامنشی و ذوالقرنین فردا برگزار می‌شود|ناشر=خبرگزاری فارس |نشانی=http://www.farsnews.com/newstext.php?nn=8903050239}}&lt;/ref&gt;&lt;ref&gt;{{یادکرد وب|عنوان=نخستین همایش کورش هخامنشی و ذوالقرنین|ناشر=خبرآنلاین|نشانی=http://khabaronline.ir/detail/64473/culture/4527}}&lt;/ref&gt;

== پانویس ==
{{پانویس|۲}}

== پیوند به بیرون ==
* مولانا ابوالکلام، مفسر قرآن که ملقب به بنیانگذار آموزش هند شد [http://www.irna.ir/fa/News/81384631/]
* دانلود کتاب ذوالقرنین کوروش کبیر [http://s2.picofile.com/file/7700822903/Korosh_Kabir.rar.html]
* بله کوروش بزرگ بود پاسخ به شیطنت همشهری [http://amordadnews.com/neveshtehNamyesh.aspx?NId=7240]
* ذوالقرنین شخصیتی که ۱۴ قرن علمای اسلام در مورد او سَردرگُم بودند و ابوکلام آزاد راز او را کشف کرد.[http://parssea.org/?p=4016]
** [http://tabnak.ir/fa/pages/?cid=120125 کوروش کبیر یا ذوالقرنین قرآن مجید]
* [http://www.iranboom.ir/nam-avaran/koroshe-bozorg/1239-korosh-bozorg-ghoran.html کوروش بزرگ از نگاه قرآن کریم]
* کوروش؛ بزرگترین شخصیت ایران‌زمین به انتخاب مخاطبان بی‌بی‌سی [http://www.bbc.co.uk/persian/iran/2012/04/120330_great_persians_results.shtml]
* [http://www.quran-m.com/container2.php?fun=artview&amp;id=986 ذوالقرنین شخصیة حیرت المفکرین أربعة عشر قرنا و کشف عنها]

== منابع برای مطالعه ==
* کوروش کبیر (ذوالقرنین)، مولانا ابوالکلام آزاد، ترجمهٔ [[محمد ابراهیم باستانی پاریزی]]، نشر کوروش، ۱۳۷۵
* تاریخ دوهزار و پانصد سالهٔ ایران، ج۱، عباس پرویز، موسسهٔ مطبوعاتی علمی، ۱۳۴۳
* جغرافیای اداری هخامنشیان، [[آرنولد توین‌بی]]، ترجمهٔ [[همایون صنعتی زاده]]، نشر موقوفات دکتر [[محمود افشار یزدی]]، ۱۳۷۹
* کتاب شناخت: [[کوروش کبیر]]، نوشته نویسنده عرب صابر صالح زغلول کورش الأکبر «مؤسس الدولة الفارسیة وأبو إیران؛ حیاته و فتوحاته وهل هو ذوالقرنین»
* [http://www.neelwafurat.com/itempage.aspx?id=egb160228-5171479&amp;search=books]
[http://daralwarrak.com/history/-3180.html]
[http://www.iranpressnews.com/source/135549.htm]
[http://www.neelwafurat.com/locate.aspx?mode=1&amp;search=author1&amp;entry=%D5%C7%E1%CD%20%D5%C7%C8%D1%20%D2%DB%E1%E6%E1]

== کتاب‌شناسی ==
* [http://www.ketabname.com/main2/identity/?serial=1346&amp; [[کوروش کبیر]] یا ذوالقرنین، ابوالکلام آزاد ترجمه: [[دکتر محمدابراهیم باستانی پاریزی]]، نشر کورش - تهران]

{{شخصیت‌ها و اعلام قرآنی}}
{{قرآن}}
{{کوروش بزرگ}}

[[رده:اسکندر مقدونی در افسانه]]
[[رده:اسطوره‌های اسلامی]]
[[رده:افراد قرآن]]
[[رده:پیامبران ایرانی]]
[[رده:پیامبران در اسلام]]
[[رده:کوروش بزرگ]]</text>
      <sha1>eb1k2lhhu12lkkb1a4sth3gkos3t9ge</sha1>
    </revision>
  </page>
  