<page>
    <title>علی حاتمی</title>
    <ns>0</ns>
    <id>3776</id>
    <revision>
      <id>18076233</id>
      <parentid>18017850</parentid>
      <timestamp>2016-09-10T20:36:02Z</timestamp>
      <contributor>
        <username>حق گویان</username>
        <id>284799</id>
      </contributor>
      <model>wikitext</model>
      <format>text/x-wiki</format>
      <text xml:space="preserve">{{جعبه زندگینامه
|نام_شخص= علی حاتمی

| نام اصلی=
|تصویر= Ali Hatami.jpg
|نام دیگر= عباسعلی حاتمی{{مدرک}}
|لقب‌ها=
|ملیت= {{پرچم|ایران}}
|سال‌های فعالیت= ۱۳۴۸–۱۳۷۵
|همسر= [[زری خوشکام]]
|فرزندان= [[لیلا حاتمی]]
|والدین=
|مدفن=
|کارهای برجسته=
|زمینه فعالیت= [[کارگردان فیلم|کارگردان]] و [[فیلم‌نامه‌نویس]]
|تاریخ_تولد= ۲۳ مرداد ۱۳۲۳{{سخ}}۱۴ اوت ۱۹۴۴
|محل_تولد= [[تهران]]
|تاریخ_مرگ= ۱۵ آذر ۱۳۷۵{{سخ}}۷ دسامبر ۱۹۹۶
|محل_مرگ= [[تهران]] [[سرطان]]
|imdb_id = ۰۳۶۸۶۸۸
}}
'''علی حاتمی''' (۲۳ مرداد ۱۳۲۳ [[تهران]] - ۱۵ آذر ۱۳۷۵ [[تهران]]) [[کارگردان فیلم|کارگردان]]، [[فیلم‌نامه‌نویس]] و [[تهیه‌کننده]] سینما بود. حاتمی در جایی متولد شد شبیه همان جایی که رضا خوشنویس در هزاردستان به مفتش آدرس می‌دهد؛ خیابان شاهپور، خیابان مختاری، کوچهٔ اردیبهشت. او دانش‌آموخته از [[دانشکده هنرهای دراماتیک]] است. علی حاتمی حداقل ۱۵ فیلم بلند سینمایی و مجموعهٔ تلویزیونی ساخته‌است.

اولین اثر سینمایی حاتمی در سال ۱۳۴۸ با عنوان [[حسن کچل]] ساخته شد و آخرین فیلم نیمه‌تمامش با نام [[جهان پهلوان تختی]] که یکی از بزرگ‌ترین پروژه‌های سینمایی او بعد از مجموعهٔ [[هزاردستان (مجموعه تلویزیونی)|هزاردستان]] بود، به علت مرگ ناشی از بیماری [[سرطان]] نافرجام ماند. پس از مرگش نیز دو فیلم مبتنی بر هزاردستان با تدوین [[واروژ کریم‌مسیحی]] (به نام‌های [[کمیته مجازات|کمیتهٔ مجازات]] و [[تهران روزگار نو]]) ساخته شد.

== کارنامه هنری ==
حاتمی کار هنری خود را با نویسندگی در تئاتر آغاز کرد و نمایشنامه‌های «ساتن»، «قصهٔ حریر»، «ماهیگیر»، «حسن کچل»، «چهل گیس» و شهر «آفتاب و مهتاب» را برای تئاتر نوشت. علی حاتمی در کلاس‌های نمایشنامه نویسی اداره هنرهای دراماتیک واقع (درآب سردار) شرکت نمود و بعدها که این اداره به نام دانشکده هنرهای دراماتیک تغییر نام داد او در رشته ادبیات نمایشی تحصیلات خود را ادامه داد. او در سال ۱۳۴۴ نمایش دیب (دیو) را که از اولین نوشته‌های خود بود در تالار دانشکده و با کودکان مؤسسه آموزشی فرهنگ آرزو به اجرا درآورد.

اولین تجربه سینمایی حاتمی، فیلم [[حسن کچل|حسن کچل (۱۳۴۹)]] بود. حاتمی این فیلم را در پی موفقیت نمایش نامه حسن کچل و استقبال بسیار خوب مردم از آن، ساخت. در واقع این موفقیت موجب شد که چند تن از دست اندرکاران سینما او را ترغیب کنند که این نمایش نامه را به فیلم بدل کند و شانس خود در عرصه سینما را نیز، بیازماید. [[علی عباسی]]، تهیه کننده سینما، که نمایش حسن کچل را دیده بود، برای ساخت فیلم آن، اعلام آمادگی کرد، اما به دلیل بی تجربگی حاتمی در عرصه سینما، می‌خواست کارگردانی فیلم را به شخص دیگری بسپرد، ولی حاتمی مخالفت کرد و سرانجام هم عباسی را متقاعد کرد که خود از پس ساخت آن بر می‌آید. حسن کچل نخستین فیلم ریتمیک و موزیکال ایرانی و برگرفته از داستان‌های کهن ایرانی بود. این فیلم با استقبال بسیار خوبی از سوی تماشاگران رو به رو شد و زمینه ورود وی به سینمای ایران را فراهم کرد.

پس از موفقیت حسن کچل، حاتمی از تئاتر فاصله گرفت و توانایی‌های خود را معطوف به سینما کرد. او بلافاصله بعد از حسن کچل فیلم [[طوقی|طوقی (۱۳۴۹)]] را ساخت. طوقی نوعی کبوتر است که کبوتربازها علاقه زیادی به آن دارند. حاتمی در فیلم طوقی ف به یکی از ویژگی‌ها و سرگرمی‌های برخی از مردان آن زمان که گاه از یک سرگرمی فراتر رفته و به نوعی علاقه افراطی بدل می‌شد، می‌پردازد. در این فیلم نیز علاقه به یک طوقی و تلاش برای به دست آوردن آن، سرانجام به یک فاجعه بدل می‌شود.

فیلم بعدی حاتمی با نام [[باباشمل (فیلم)|بابا شمل (۱۳۵۰)]]، بازگشتی بود به سینمای ریتمیک و موزیکال مورد علاقه حاتمی و دربارهٔ لوطی و لوطی گری. حاتمی در سال ۱۳۵۱ فیلم ساز پرکاری بود و سه فیلم در کارنامه خود ثبت کرد، فیلم‌های [[قلندر (فیلم)|قلندر]]، [[ستارخان (فیلم)|ستارخان]] و [[خواستگار (فیلم)|خواستگار]]. این سه فیلم نیز همچنان برخوردار از ویژگی‌های سایر آثار حاتمی هستند. در این میان فیلم ستارخان، رویکردی تازه به یک حادثه تاریخی بود و ماجرای مشروطیت و قیام ستارخان و باقرخان را از زاویه‌ای دیگر بیان می‌کرد. منتقدان این فیلم را تحریفی از ماجرای اصلی دانستند. حاتمی سپس به تلویزیون رفت و دو سریال [[داستان‌های مولوی|داستان‌های مولوی (۱۳۵۲)]] و [[سلطان صاحبقران (مجموعه تلویزیونی)|سلطان صاحبقران (۱۳۵۴)]] را ساخت.

در سال ۱۳۵۶ با پنج سال فاصله، حاتمی فیلم [[سوته دلان]] را ساخت. بسیاری از منتقدان سوته دلان را مهم‌ترین و کامل‌ترین فیلم حاتمی در قبل از انقلاب می‌دانند. در این فیلم هماهنگی کاملی بین فرم و محتوا وجود دارد. حاتمی در این فیلم ماجرای فیلم را که قصه عشق یک عقب مانده است را، با زبان تصویری تازه‌ای به فیلم بدل کرد.

پس از اتمام سوته دلان حاتمی مشغول نوشتن فیلمنامهٔ [[هزاردستان (مجموعه تلویزیونی)|سریال هزاردستان]] شد که ابتدا «جاده ابریشم» نام داشت. حاتمی برای نوشتن متن این سریال عازم فرانسه شد و موهای خود را از ته تراشید تا رویش نشود به خیابان برود و فقط مشغول نوشتن فیلمنامه باشد.&lt;ref&gt;{{یادکرد وب|نشانی = http://isna.ir/fa/news/93102111079/پرونده-هزاردستان-بعد-از-26-سال-باز-شد |عنوان = پرونده «هزاردستان» بعد از 26 سال باز شد |ناشر = ایسنا|تاریخ بازدید = |تاریخ = ۲۱ دی ۱۳۹۳}}&lt;/ref&gt; وی بارها این متن را بازنویسی کرد و حتی گفته می‌شود تعداد بازنویسی‌های این متن به بیش از ۱۰ بار رسیده است. ساخت این سریال در سال ۱۳۵۸ کلید خورد و هشت سال طول کشید تا سرانجام «هزاردستان» به آنتن تلویزیون برسد. علی حاتمی برای تولید این سریال دست به ساخت تهران قدیم زد و حاصل کار او به عنوان یک [[شهرک سینمایی غزالی|شهرک سینمایی]] برای تلویزیون و سینمای ایران باقی ماند. این سریال روایت گر زندگی رضا تفنگچی بود که در اواخر دورهٔ احمدشاه قاجار دست به اسلحه می‌برد و یک سلسله ترور را آغاز می‌کند، او درسال‌های پایانی عمر کار خوشنویسی را پی می‌گیرد و از رضا تفنگچی به رضا خوشنویس تبدیل می‌شود.&lt;ref&gt;{{یادکرد وب|نشانی = http://www.khabaronline.ir/detail/446211 |عنوان = عکس یادگاری پشت صحنه «هزاردستان» |ناشر = خبر آنلاین|تاریخ بازدید =|تاریخ = ۲۲ مرداد ۱۳۹۴}}&lt;/ref&gt;

[[حاجی واشنگتن (فیلم)|حاجی واشنگتن (۱۳۶۱)]]، نخستین فیلم حاتمی بعد از انقلاب اسلامی بود. جاجی واشنگتن، ماجرای اولین سفیر ایران در آمریکا را روایت می‌کند. در سال ۱۳۰۶ هجری قمری، [[حسینقلی صدرالسلطنه|حاج حسین قلی خان نوری]] از سوی ناصرالدین شاه به عنوان سفیر ایران به آمریکا اعزام می‌شود. سفیر ایران در آمریکا هیچ مراجعه کننده‌ای ندارد، از طرفی بودجه سفارت ایران در آمریکا به شدت کاهش می‌یابد و سفیر مجبور می‌شود خدمه را نیز مرخص کند و موقعیت کمیک او در ابتدای فیلم با گذشت زمان به تراژدی تبدیل می‌شود. فیلم در سال ۱۳۶۱ فقط اجازهٔ نمایش در جشنوارهٔ فجر را پیدا کرد و بعد از آن توقیف بود و در زمان حیات علی حاتمی اجازهٔ نمایش پیدا نکرد. سرانجام در سال ۲۰ خرداد ۱۳۷۷ به نمایش عمومی درآمد و چندین بار از تلویزیون پخش شد.&lt;ref&gt;{{یادکرد وب|نشانی = http://www.parsine.com/fa/news/48757/حاجی-واشنگتن-چطور-ساخته-شد-دیالوگ-های-ماندگار |عنوان = «حاجی واشنگتن» چطور ساخته شد؟|ناشر = پارسینه|تاریخ بازدید = |تاریخ = ۰۶ مهر ۱۳۹۰}}&lt;/ref&gt;

در سال ۱۳۶۲ حاتمی، [[کمال‌الملک (فیلم)|کمال الملک]]، فیلمی بر مبنای زندگی نقاش بزرگ ایرانی و رابطه اش با شاه و دربار قاجار را ساخت. حاتمی سعی کرده در این فیلم، هم بعد تاریخی و هم بعد بیوگرافیک فیلم را حفظ کند و با تکیه بر رابطه حکومت با یک هنرمند به ضعف‌ها و چاش‌های فرهنگی و هنری در آن زمان بپردازد. این فیلم بهره‌مند از بازی خوب بازیگرانش است که هر یک بازی‌های خوب و ماندگاری از خود به جای گذاشته‌اند.

پس از ساخت [[جعفرخان از فرنگ برگشته (فیلم)|جعفر خان از فرنگ برگشته]] بر اساس نمایشنامه‌ای به همین نام از حسن مقدم، حاتمی در سال ۱۳۶۸ فیلم [[مادر (فیلم ۱۳۶۸)|مادر]] را ساخت. مادر ماجرای روزهای پایانی مادری پیر است که در خانه سالمندان به سر می‌برد. او که بعد از سال‌ها تلاش و تحمل مشکلات بسیار و بزرگ کردن فرزندانش، اکنون در آستانه مرگ قرار گرفته، از فرزندانش می‌خواهد که او را به خانه قدیمیشان ببرند و خود نیز در این روزهای پایانی در آنجا جمع شوند. فرزندان او هر یک مسیری را در زندگیشان در پیش گرفته‌اند و به راه خود رفته‌اند. بیماری مادر و سپس مرگش بعد از کش و قوس‌هایی آنها را به یکدیگر نزدیک می‌کند.

فیلم بعدی حاتمی، [[دلشدگان (فیلم)|دلشدگان]] بود که در سال ۱۳۷۰ ساخت. در این فیلم که ماجرایش در زمان سلطنت احمد شاه می‌گذرد، تاجری فرنگی به بهانه رونق فرهنگ و هنر، قصد دارد با پرکردن چند صفحه از چند موسیقی دان ایرانی، ردیف‌های اصیل موسیقی ایرانی را که در حال فراموشی است، از گزند گذر زمان محفوظ نگه دارد. به همین منظور جمعی از بهترین نوازندگان را برمی‌گزینند. برنامه این گروه برای سفر به فرنگ با مشکلاتی مواجه می‌شود، اما سرانجام عملی می‌شود و ... .

حاتمی که از سال‌های اولیه دهه هفتاد، مطالعه و تحقیق دربارهٔ زندگی جهان پهلوان تختی را آغاز کرده بود، بعد از پشت سر گذاشتن دشواری‌هایی سرانجام در سال ۱۳۷۵، ساخت فیلم جهان پهلوان تختی را آغاز کرد. متأسفانه پس از آنکه تنها بخش‌هایی از فیلم را فیلم برداری کرده بود بیماری سرطان به سراغش آمد و در بیمارستان بستری شد و مجبور شد پروژه اش را نیمه کاره رها کند.&lt;ref&gt;{{یادکرد وب|نشانی = http://daneshnameh.roshd.ir/mavara/mavara-index.php?page=علی+حاتمی&amp;SSOReturnPage=Check&amp;Rand=0 |عنوان = علی حاتمی |ناشر = دانشنامه رشد|تاریخ بازدید = ۲۶ مرداد ۱۳۹۴|تاریخ =}}&lt;/ref&gt;

== دیالوگ‌های ماندگار حاتمی ==
علی حاتمی به عنوان کارگردانی صاحب سبک و مؤلف، سعی کرد با استفاده از قصه‌ها، مثل‌ها، فولکلورها یا باورهای عامیانهٔ ایرانی، فرهنگ کهن کوچه و بازار و معماری دیرپای ایرانی ـ اسلامی طرحی نو در سینمای ایران دراندازد. وی به حق توانست فرهنگ، آداب و ارزش‌های فکری و عملی مردم این سرزمین را بر پردهٔ خیال نقاشی کند از اینرو وی را به علت بهره بردن از زبان تصویر و خلق شخصیت‌های شاعرانه، [[سعدی]] سینمای ایران می‌دانند.&lt;ref&gt;[http://www.irna.ir/fa/News/81718636/ علی حاتمی؛ سعدی سینمای ایران] . [خبرگزاری جمهوری اسلامی(ایرنا) http://www.irna.ir]&lt;/ref&gt;

حاتمی همواره در آثار سینمایی خود پیوندی ناگسستنی با اصطلاحات و گویش‌های کوچه بازار داشت، بطوریکه کاربرد این دیالوگ‌ها به عنوان امضای وی در تقریباً تمامی آثار سینماییش حضور داشته و سینمای حاتمی را یک سینمای منحصر به فرد ساخته‌است. برخی ازاین دیالوگ‌های ماندگار عبارتند از:
* فیلم [[مادر (فیلم)|مادر]] ← «تلخی با قند شیرین نمیشه، شب رو باید بی‌چراغ روشن کرد»
* فیلم [[کمال الملک (فیلم)|کمال الملک]] ← دیالوگی از زبان مظفرالدین شاه «همه چیزمان باید به همه چیزمان بیاید»
* فیلم [[سوته دلان]] ← «همه عمر دیر رسیدم»
* فیلم [[سوته دلان]] ← «ساعت زنگ زده دیگه زنگ نمیزنه، چون زنگاشو زده»
* فیلم [[مادر (فیلم)|مادر]] ← «خورشید دم غروب، آفتاب صلوة ظهر نمیشه»
* و ده‌ها دیالوگ ماندگار دیگر

== فیلم‌شناسی ==
=== سینما ===
{| class="wikitable"
|- style="font-size: 190%; height: 50px;"
! colspan="9" style="background:#1E90FF; color: white;" | {{نستعلیق|فیلم‌شناسی}}
|-
! style="background:#FFDEAD" | نام فیلم
! style="background:#FFDEAD" | سال
! style="background:#FFDEAD" | نویسنده
! style="background:#FFDEAD" | کارگردان
! style="background:#FFDEAD" | تدوین
! style="background:#FFDEAD" | تهیه‌کننده
! style="background:#FFDEAD" | موسیقی
! style="background:#FFDEAD" | مدّت
! style="background:#FFDEAD" | توضیحات
|-
| [[حسن کچل]]
| ۱۳۴۸
| {{بلی}}
| {{بلی}}
| [[روبیک منصوری]]
| [[علی عباسی]]
| پرویز اتابکی{{سخ}}[[اسفندیار منفردزاده]]
| ۱۰۱ دقیقه
|
|-
| [[طوقی (فیلم)|طوقی]]
| ۱۳۴۹
| {{بلی}}
| {{بلی}}
|
| [[مهدی مصیبی]]
| [[اسفندیار منفردزاده]]
| ۱۱۰ دقیقه
|
|-
| [[باباشمل (فیلم)|باباشمل]]
| ۱۳۵۰
| {{بلی}}
| {{بلی}}
|
| [[مهدی مصیبی]]
|
|
|
|-
| [[قلندر (فیلم)|قلندر]]
| ۱۳۵۱
| {{بلی}}
| {{بلی}}
|
| [[مهدی مصیبی]]
| [[مرتضی حنانه]]
| ۱۱۰ دقیقه
|
|-
| [[خواستگار (فیلم)|خواستگار]]
| ۱۳۵۱
| {{بلی}}
| {{بلی}}
|
| [[پرویز صیاد]]
|
|
|
|-
| [[ستارخان (فیلم)|ستارخان]]
| ۱۳۵۱
| {{بلی}}
| {{بلی}}
| هادی صابر
| [[پرویز صیاد]]
|
|
|
|-
| [[سوته‌دلان]]
| ۱۳۵۶
| {{بلی}}
| {{بلی}}
| [[موسی افشار]]
| [[علی عباسی]]
| مرکز حفظ و اشاعه موسیقی
|
|
|-
| [[حاجی واشنگتن (فیلم)|حاجی واشنگتن]]
| ۱۳۶۱
| {{بلی}}
| {{بلی}}
| [[موسی افشار]]
|
| [[محمدرضا لطفی]]
| ۹۸ دقیقه
|
|-
| [[کمال‌الملک (فیلم)|کمال‌الملک]]
| ۱۳۶۲
| {{بلی}}
| {{بلی}}
| [[موسی افشار]]
|
| [[فرهاد فخرالدینی]]
| ۱۲۲ دقیقه
|
|-
| [[جعفرخان از فرنگ برگشته (فیلم)|جعفرخان از فرنگ برگشته]]
| ۱۳۶۶
| {{بلی}}
| {{بلی}}
|
|
|
| ۸۸ دقیقه
| بر اساس نمایشنامه جعفرخان از فرنگ برگشته ([[حسن مقدم]])
|-
| [[مادر (فیلم ۱۳۶۸)|مادر]]
| ۱۳۶۸
| {{بلی}}
| {{بلی}}
| [[حسن حسن‌دوست]]
| [[مرتضی شایسته]]
| [[ارسلان کامکار]]
| ۱۰۸ دقیقه
|
|-
| [[دلشدگان (فیلم)|دلشدگان]]
| ۱۳۷۰
| {{بلی}}
| {{بلی}}
| [[روح‌الله امامی]]
| {{بلی}}
| [[حسین علیزاده]]{{سخ}}[[محمدرضا شجریان]]
| ۹۱ دقیقه
|
|-
| [[جهان‌پهلوان تختی (فیلم)|جهان‌پهلوان تختی]]
| ۱۳۷۳
| {{بلی}}
| {{بلی}}
| [[حسن حسن‌دوست]]
|
| [[بابک بیات]]
| ۹۵ دقیقه
| پس از مرگ حاتمی به کارگردانی [[بهروز افخمی]] ادامه یافت.
|-
| [[کمیته مجازات (فیلم)|کمیته مجازات]]
| ۱۳۷۷
| {{بلی}}
| {{بلی}}
| [[واروژ کریم‌مسیحی]]
| [[محمدمهدی دادگو]]
| [[مرتضی حنانه]]
| ۹۰ دقیقه
| نمایش: اسفند ۱۳۷۷، تدوین نسخه سینمایی: [[واروژ کریم‌مسیحی]]
|-
| [[تهران روزگار نو]]
| ۱۳۷۸
| {{بلی}}
| {{بلی}}
| [[واروژ کریم‌مسیحی]]
| [[محمدمهدی دادگو]]
| [[مرتضی حنانه]]
| ۹۰ دقیقه
|
|-
|}

=== تلویزیون ===
{| class="wikitable"
|- style="font-size: 190%; height: 50px;"
! colspan="10" style="background:#1E90FF; color: white;" | {{نستعلیق|تلویزیون}}
|-
! پوستر فیلم
! نام فیلم
! سال
! نویسنده
!کارگردان
!تدوین
!تهیه‌کننده
!موسیقی
! مدت/تعداد قسمت‌ها
! توضیحات
|-
|
| جنگل و آشپزی
| ۱۳۴۶
| {{بلی}}
| {{بلی}}
| ناصر سوالونی
|[[سازمان رادیو تلویزیون ملی ایران|تلویزیون ملی ایران]]
|
| ۱۷ دقیقه و ۳۵ ثانیه
| ۱۶ میلیمتری، سیاه‌وسفید، ویژه کودکان و نوجوانان{{سخ}}چکیده: آشپزی در جنگل توسط «خرگوش» و «روباه»
|-
|
| [[داستان‌های مولوی]]
| ۱۳۵۲
| {{بلی}}
| {{بلی}}
| هادی صابر
| {{بلی}}
| [[فریدون ناصری]]
| ۳۶۰ دقیقه{{سخ}}(۶ قسمت)
| با نگاهی به داستانهای [[مثنوی معنوی]] ساخته شده بود و{{سخ}}در نوروز ۱۳۵۳ پخش شد.
|-
|[[پرونده:سلطان صاحبقران.jpg|100px]]
| [[سلطان صاحبقران (مجموعه تلویزیونی)|سلطان صاحبقران]]
| ۱۳۵۴
| {{بلی}}
| {{بلی}}
| موسی افشار
| [[سازمان رادیو تلویزیون ملی ایران|تلویزیون ملی ایران]]
| [[واروژ هاخباندیان]]
| ۱۳ قسمت
|برای نخستین بار از «۱۵ آبان ۱۳۵۴» و برای بار دوم، از{{سخ}} «۷ تیرماه ۱۳۵۶» پخش شد.
|-
|
| [[هزاردستان (مجموعه تلویزیونی)|هزاردستان]]
| ۱۳۵۸–۱۳۶۶
| {{بلی}}
| {{بلی}}
|علی حاتمی{{سخ}}[[عباس گنجوی]]{{سخ}}[[حسن حسن‌دوست]]
| [[محمدمهدی دادگو]]
| [[مرتضی نی‌داوود]]{{سخ}}[[مرتضی حنانه]]
|۲۳ قسمت
|طرح اولیه این مجموعه در سال ۱۳۵۴، در ذهنِ علی حاتمی{{سخ}}شکل گرفت و «جاده ابریشم» نام داشت.
|-
|}

== مستند علی حاتمی ==
مستندی سه‌گانه به کارگردانیِ «الهام قره‌خانی» و «امیرمهرتاش مهدوی» می‌باشد که تولید آن از سال ۱۳۷۸ آغاز و در سال ۱۳۸۳ پایان یافت.

== مرگ ==
علی حاتمی در تاریخ ۱۵ آذرماه ۱۳۷۵ درگذشت. پیکر وی در قطعه هنرمندان بهشت زهرا به خاک سپرده شد. بر روی سنگ مزار وی که در طرفینش رقیه چهره آزاد (ملقب به مادر سینمای ایران و ایفاگر نقش مادر در فیلم "مادر") و [[رسام عرب‌زاده]] (طراح ممتاز فرش‌های ایرانی) دفن شده‌اند یکی از ماندگارترین دیالوگ‌های فیلم "حاجی واشنگتن" نقش بسته: "آیین چراغ خاموشی نیست".

{{ویکی گفتاورد}}

== منابع ==
{{پانویس}}
* [http://www.ibna.ir/vdca0en6.49nua15kk4.html خبرگزاری کتاب'']
* [http://www.alihatami.com/3235/sec_2/p_2.aspx?lang=Fa وب‌گاه علی حاتمی'']
* [http://www2.irib.ir/occasions/Hatami\hatami.fa.htm سازمان صداوسیما'']

== پیوند به بیرون ==
* [http://www2.irib.ir/occasions/Hatami\hatami.fa.html علی حاتمی]
* [http://www.farsnews.net/newstext.php?nn=8611020312 خبرگزاری فارس]

{{ادبیات فارسی}}

{{ترتیب‌پیش‌فرض:حاتمی، علی}}
[[رده:اهالی تهران|حاتمی، علی]]
[[رده:فارسی‌زبانان]]
[[رده:درگذشتگان ۱۳۷۵|حاتمی، علی]]
[[رده:درگذشتگان ۱۹۹۶ (میلادی)]]
[[رده:درگذشتگان به علت سرطان|حاتمی، علی]]
[[رده:زادگان ۱۳۲۳|حاتمی، علی]]
[[رده:زادگان ۱۹۴۴ (میلادی)]]
[[رده:فیلم‌نامه‌نویسان اهل ایران]]
[[رده:فیلم‌نامه‌نویسان اهل تهران]]
[[رده:کارگردان هنری]]
[[رده:کارگردانان اهل ایران|حاتمی، علی]]
[[رده:کارگردانان اهل تهران]]
[[رده:کارگردانان فیلم اهل ایران]]
[[رده:مدفونان در قطعه هنرمندان بهشت زهرا]]
[[رده:مرگ‌ها بر اثر سرطان در ایران]]</text>
      <sha1>dpsbsmhntgp8t0cyxgyhigu9df3jv16</sha1>
    </revision>
  </page>
  