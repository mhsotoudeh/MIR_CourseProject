<page>
    <title>مثنوی معنوی</title>
    <ns>0</ns>
    <id>3373</id>
    <revision>
      <id>17957235</id>
      <parentid>17957234</parentid>
      <timestamp>2016-08-24T01:28:43Z</timestamp>
      <contributor>
        <username>Saeed1954</username>
        <id>589528</id>
      </contributor>
      <model>wikitext</model>
      <format>text/x-wiki</format>
      <text xml:space="preserve">[[پرونده:JALAL AL–DIN MUHAMMAD RUMI MATHNAVI-I MA’NAVI1.jpg|بندانگشتی|200px|نسخه‌ای خطی از مثنوی معنوی در [[شیراز]]]]
'''''مثنوی'''''، مشهور به '''''مثنوی معنوی''''' (یا '''''مثنوی مولوی''''')، نام کتاب [[شعر|شعری]] از [[جلال‌الدین محمد بلخی|مولانا جلال‌الدین محمد بلخی]] [[شاعر]] و [[صوفی]] [[ایران بزرگ|ایرانی]] است.&lt;ref&gt;مثنوی معنوی، مولانا جلال‌الدّین محمّد (مشهور به مولوی)، بر اساس نسخهٔ تصحیح شدهٔ [[رینولد نیکلسون]]، با مقدّمهٔ استاد [[بدیع‌الزمان فروزانفر]]، انتشارات امیر مستعان، تهران، ۱۳۷۸. ۶–۳۰–۶۹۳۷–۹۶۴ :ISBN&lt;/ref&gt; این کتاب از ۲۶٬۰۰۰ [[بیت (شعر)|بیت]] و ۶ دفتر تشکیل شده و یکی از برترین کتاب‌های [[ادبیات عرفانی کهن فارسی]] و حکمت پارسی پس از [[اسلام]] است. این کتاب در [[قالب شعر|قالب شعری]] [[مثنوی]] سروده شده‌است؛ که در واقع عنوان کتاب نیز می‌باشد. اگر چه قبل از [[مولوی]]، شاعران دیگری مانند [[سنائی]] و [[عطار]] هم از قالب شعری [[مثنوی]] استفاده کرده بودند ولی مثنوی مولوی از سطح ادبی بالاتر برخوردار است.&lt;ref&gt;{{یادکرد وب |نویسنده = |نشانی= http://aftabnews.ir/fa/news/212484/روز-مولاناست-ولی-انگار-نه-انگار|عنوان=روز مولاناست، ولی انگار نه انگار! | ناشر =آفتاب |تاریخ = |تاریخ بازبینی=}}&lt;/ref&gt; در این کتاب ۴۲۴ داستان پی‌درپی به شیوهٔ [[تمثیل]] داستان سختی‌های [[انسان]] در راه رسیدن به [[خدا]] را بیان می‌کند. هجده بیت نخست دفتر اول مثنوی معنوی به [[نی‌نامه]] شهرت دارد و چکیده‌ای از مفهوم ۶ دفتر است.&lt;ref&gt;زرین کوب، دکتر عبدالحسین. [[پله پله تا ملاقات خدا (کتاب)]]، دربارهٔ زندگی، اندیشه و سلوک مولانا جلال الدّین رومی، انتشارات علمی، چاپ هفدهم، تهران، ۱۳۸۰&lt;/ref&gt;&lt;ref name="Norman" /&gt; این کتاب به درخواست شاگرد مولوی، [[حسام‌الدین حسن چلبی]]، در سالهای ۶۶۲ تا ۶۷۲ هجری/۱۲۶۰ میلادی تألیف شد. عنوان کتاب، مثنوی، در واقع نوعی از ساختار شعری است که در این کتاب استفاده می‌شود.&lt;ref name="Norman"&gt;Norman Calder, Jawid Ahmad Mojaddedi, Andrew Rippin, ''Classical Islam'', Routledge, 2003, p.253&lt;/ref&gt;

[[مولوی]] در این کتاب مجموعه‌ای از اندیشه‌های فرهنگ اسلامی را گرد آورده‌است.

== حکایات مثنوی و ساختار ادبی ==
[[پرونده:Turkey.Konya049.jpg|بندانگشتی|260px]]
مثنوی مولوی، همانند بیشتر مثنوی‌های [[صوفیانه]]، به صورت عمده از «داستان» به عنوان ابزاری برای بیان تعلیمات تصوف استفاده می‌کند. ترتیب قرار گرفتن داستان‌های گوناگون در این کتاب ظاهراً نظم مشخصی ندارد. شخصیت‌های اصلی داستان‌ها می‌تواند از پیامبران و پادشاهان تا چوپانان و بردگان باشد. حیوانات نیز نقش پررنگی در این داستان‌ها بازی می‌کنند.&lt;ref name="Norman" /&gt;

حکایات موجود در مثنوی از منابع مختلف قدیمی‌تر آمده‌اند. برخی عیناً در مثنوی‌های [[عطار نیشابوری]] همچون [[منطق الطیر]] موجودند. برخی همچون داستان خلیفه و لیلی، پادشاه و خانه کمپیر، استر و استر، محمود و ایاز، گنج نامه، حلوا ساختن جهود و عیسوی و مسلمان از [[مقالات شمس]] استخراج شده‌اند.&lt;ref name="Tafsir" /&gt;

آخرین داستان مثنوی (شاهزادگان و دژ هوش ربا)، با وفات مولوی ناتمام ماند. دفتر ششم مثنوی از همین روی دفتری ناتمام است. فرزند او مثنوی زیبایی دارد که در آن از مرگ پدر و ناتمام ماندن مثنوی گله کرده‌است. اصل داستان را البته جویندگان می‌توانند در [[مقالات شمس تبریزی]] بیابند و از بخش پایانی قصه مطلع شوند.&lt;ref name="Tafsir" /&gt;

مولوی در مثنوی تبحر خود را در استفاده از اتفاقات روزمره برای توضیح دیدگاه‌های عرفانی‌اش نشان می‌دهد. ویژگی تمایزبخش دیگر این کتاب میزان گریزهای مکرر آن از داستان اصلی برای توضیح (گاه مفصل) نکات مختلف جنبی داستان، است. این نکته ممکن است بیانگر این باشد که برای [[مولوی]] مضمون داستان اهمیت بسیار بیشتری از سبک نگارش داشته‌است.&lt;ref name="Norman" /&gt;

== مثنوی و کتب آسمانی ==
برخی از ادیبان، مثنوی را تالی کتب آسمانی خوانده‌اند و برخی پا را از این هم فراتر نهاده و بر خلاف نص صریح [[قرآن]]، آنرا مصحف ثانی نام نهاده‌اند. [[عبدالرحمن جامی]]، مثنوی معنوی را «قرآن در زبان فارسی» نامیده‌است. بنابر نظر [[جلال‌الدین همایی]]، مثنوی اگر از سروده‌های [[گاتا]]، [[اوستا|اوستای]] [[زرتشت]]، [[وداها|وداهای]] [[هندو|هندوان]] و [[عهد جدید]] [[مسیحی|مسیحیان]] (قرآن و [[عهد عتیق]] مستثنی شده‌اند) که در دسترسند، عمیق‌تر و پرمایه تر نباشد، قدر مسلم کمتر هم نیست.&lt;ref name="Tafsir"&gt;همایی، جلال‌الدین. تفسیر مثنوی مولوی&lt;/ref&gt;
دلیل این اعتقاد به دو نکته بازمی‌گردد. نکته اول آنکه سرچشمه فیض و سرمایه‌ای که سبب تألیف مثنوی گشته همانا وحی الهی است و این در جای جای مثنوی مشهود است. بنابر اعتقاد مسلمانان، وحی به پیامبران مختص نیست و چه بسا به تعبیر قرآن بر [[زنبور عسل]] نیز نازل گردد؛ بنابراین اعتقاد است که در مثنوی آمده‌است.&lt;ref name="Tafsir" /&gt;

{{شعر}}
{{ب|گیرم این وحی نبی گنجور نیست|هم کم از وحی دل زنبور نیست}}
{{ب|چونکه اوحی الرب الی النحل آمده است|خانهٔ وحیش پر از حلوا شده است}}
{{پایان شعر}}
دلیل دوم آنکه مولانا روحی وحی‌گیر و وحی‌شناس داشته و این روح اثر خود را به شکل چشمگیری در مثنوی به جای گذاشته‌است.
{{شعر}}
{{ب|گر نبودی روحهای غیب‌گیر|وحی نآوردی ز گردون یک بشیر}}
{{پایان شعر}}

== عرفان مثنوی ==
[[پرونده:Turkey.Konya009.jpg|بندانگشتی|250px|[[آرامگاه]] مولوی در [[قونیه]]]]
اگر خواسته شود که در باب تفکرات [[عرفان|عرفانی]] مولوی تحقیق شود، شاید بهترین راه تحلیل [[کلیات شمس]] باشد؛ ولی اگر هدف شناخت برداشتهای او از زندگی و دین باشد، بررسی غزلهایش نتیجه‌ای در برنخواهد داشت. به این منظور مثنوی انتخاب بهتری است. مولوی در تدوین این اثر قصد تعلیم و اندرز گویی داشته و راه‌های وصول به خدا و معرفت نفس را می‌آموزد.&lt;ref name="ReferenceA"&gt;عرفان مولوی. خلیفه عبدالحکیم. احمد محمدی و احمد میرعلایی. شرکت سهامی کتابهای جیبی. چاپ دوم. ۲۵۳۵ تهران&lt;/ref&gt;

بعضی را نظر بر این است که مولوی اساساً در قالب‌های صوفی‌گری [[امام محمد غزالی]] نمی‌گنجد.&lt;ref&gt;R.A.Nicholson. The Idea of Personality in Sufism. Cambridge University Press. 1923&lt;/ref&gt; و می‌گویند: مثنوی او گاهی حتی با اصول صوفی‌گری مانند «نفرت از دنیا و عشق به خدا»، «فنای در خود و بقای در خدا» و تخلص به اخلاق الله» نیز در تعارض است. بر عکس مثنوی بیشتر با مسائلی از قبیل «حیات دینی روح» و «اشتیاق روح به اتحاد با حق» درگیر است.&lt;ref name="ReferenceA" /&gt; اما با دقت در مفاهیم مثنوی معلوم می‌شود که مولوی اندیشه‌ای فراتر از همه چیز داشته و به عبارت دیگر صلح کل بوده است و اگر تفاوت‌هایی میان سلوک وی با اندیشه‌های امثال امام محمد غزالی وجود دارد اما با آن در تعارض نیست.

مثنوی، منتخب بدون نظم و ترتیبی از تمامی اندیشه‌های فلسفی و کلامی جهان اسلامی از آغاز تا قرن هفتم هجری است. مولوی هرچه در هر دستگاه فکری درست یافته است، انتخاب کرده‌است. رشته‌ای که این نکات نامرتبط را به یکدیگر پیوند داده‌است، داستانهای مثنوی است.&lt;ref name="ReferenceA" /&gt;

== طبقه‌بندی سبک گفتار ==
[[پرونده:Molavi2.JPG|بندانگشتی|250px|اتاق بازسازی شده در [[قونیه]] منسوب به مولوی که در آن مثنوی را می‌سرود و توسط [[حسام‌الدین چلبی]] نگاشته می‌شد]]
مطالب مثنوی را از جهت فهم خواننده به سه بخش عام، خاص و اخص تقسیم می‌کنند. بخش عام یا محکمات بخشی از مثنوی است که در آن روی سخن با عامه‌است و هرکس نیز به قدر فهم خود از آن استفاده می‌کند. اکثر حکایات و نصایح و پندهای مثنوی در این بخش قرار دارند.&lt;ref name="Tafsir" /&gt;

{{شعر}}
{{ب|چونکه بد کردی بترس ایمن نباش|زانکه تخم است و برویاند خداش}}
{{پایان شعر}}
بخش دوم مطالب مثنوی بخش خاص یا بخش حدفاصل نامیده می‌شود. مطالب این بخش گویی چنان است که مولوی با یاران دمساز خود در خلوت بیان نموده‌است و خوانندگان از روزنی جسته و گریخته از آن می‌شنوند.
{{شعر}}
{{ب|با لب دمساز خود گر جفتمی|همچو نی من گفتنی‌ها گفتمی}}
{{پایان شعر}}
بخش سوم از مطالب مثنوی بخش اخص یا متشابهات است که آن دسته از سخنان بسیار مشکل و مبهم مثنوی است که متشابهات قرآنی را به یاد می‌آورد. برخی از سخنان این بخش از مثنوی قابل تاویلند مانند
{{شعر}}
{{ب|حیرت اندر حیرت آمد این قصص|بیهشی خاصگان اندر اخص}}
{{پایان شعر}}
که اشاره‌است به داستان بیهوش شدن [[پیامبر اسلام]] از هیبت دیدن [[جبرئیل]]. لیکن بخشی از اشعار این بخش یا تاویلات گوناگون دارند و یا تاکنون تفسیر نشده‌اند. چرا که با سکوت مولوی نیمه کاره رها شده‌اند.
{{شعر|نستعلیق}}
{{ب|گفتگو بسیار شد خامش شدم|مسئله تسلیم کردم تن زدم}}
{{پایان شعر}}

== مثنوی و شمس تبریزی ==
مولوی در حدود سن ۴۰ سالگی با شمس‌الدین محمد بن علی بن ملک داد تبریزی معروف به [[شمس تبریزی]] به مدت چهار سال (با یک دوره فترت) محشور شد و این ملاقات چنان اثری عمیق در وی گذاشت که هرجا در مثنوی کلمات آفتاب، خورشید و یا شمس آمده‌است، روی سخن بلافاصله به شمس تبریزی بازگشته‌است.&lt;ref name="Tafsir" /&gt;

{{شعر|نستعلیق}}
{{ب|واجب آمد چونکه آمد نام او|شرح رمزی کردن از انعام او}}
{{پایان شعر}}
این موضوع محدود به این کلمات نیز نمی‌شود. هرجا در مثنوی داستانی از عشقی سوزان یا حکایت از [[محبت (ادبیات عرفانی کهن)|محبتی]] جوشان می‌رود، سخن به شمس بازمی‌گردد. حکایت عشق [[سلطان محمود غزنوی|سلطان محمود]] و [[ملک ایاز|ایاز]] و حکایت عشق پادشاه و کنیز (اولین حکایت دفتر اول) از این جمله‌اند.
{{شعر|نستعلیق}}
{{ب|بشنوید ای دوستان این داستان|خود حقیقت نقد حال ماست آن}}
{{پایان شعر}}

== مثنوی و حسام الدین حسن چلبی ==
[[پرونده:Jalal al-Din Rumi, Showing His Love for His Young Disciple Hussam al-Din Chelebi.jpg|بندانگشتی|100px|مثنوی و حسام‌الدین حسن چلبی]]
مصاحبت مولانا و [[حسام الدین حسن چلبی]] مدت ۱۰ سال به طول کشید و با وفات مولوی در سال ۶۷۲ پایان یافت. این سالها سالهای تألیف مثنوی معنوی است و مثنوی در حقیقت به خواست و اصرار حسام الدین از همان سال اول آشنایی سروده شد.&lt;ref name="Tafsir" /&gt;

== مثنوی هفتاد من ==
مثنوی در میان [[قالب‌های شعر فارسی]]، جزء قالب‌های سهل و آسان شعری شمرده می‌شود. به همین لحاظ نیز شعرایی چون [[نورالدین عبدالرحمن جامی]]، [[عطار نیشابوری]]، و ده‌ها شاعر دیگر، طبع خود را درقالب [[مثنوی]] آزموده‌اند و غالباً در انشاء شعر موفق بوده‌اند؛ لذا، حجم بالای مثنوی معنوی ظاهراً نباید موجب تعجب و تحت تأثیر قراردادن خواننده باشد. لیکن آنچه مثنوی معنوی را از سایر مثنوی‌ها جدا می‌کند روانی آن در عین خلاقیت و نوآوری ادبی و معنی دقیق الفاظ و تعبیرات جدید آن است. انتقال معنی از مطلبی به مطلبی و از حکایتی به مضمونی دیگر و در عین حال پیوستگی و ناگسسته بودن مطالب در آن از بدیعیات است.
{{شعر|نستعلیق}}
{{ب|گر شود بیشه قلم دریا مدید|مثنوی را نیست پایانی پدید}}
{{پایان شعر}}

== تأخیر دفتر دوم ==
مورخان و محققان تأخیر دو ساله در سرودن دفتر دوم مثنوی را غیبت و گوشه نشینی حسام‌الدین چلبی بعلت فوت همسرش و یا فوت [[صلاح الدین زرکوب|صلاح الدین زرکوب قونوی]] ذکر کرده‌اند.
{{شعر|نستعلیق}}{{ب|مدتی این مثنوی تأخیر شد|مهلتی بایست تا خون شیر شد}}{{پایان شعر}}
در این مدت مولانا موافقی نیافت تا حرف دل خود گوید و دامن صحبت غیر فرو نهاد؛ و مردان حق چون جویای حقیقت نبینند، خاموشی گزینند.&lt;ref&gt;{{یادکرد کتاب |نام خانوادگی=شهیدی |نام=سید جعفر |کتاب=شرح مثنوی | ناشر= انتشارات علمی و فرهنگی|سال=۱۳۷۳|شابک=964-445-269-0}}&lt;/ref&gt;
{{شعر|نستعلیق}}
{{ب|خواب بیداری است چون با دانش است|وای بیداری که با نادان نشست}}
{{ب|چونکه زاغان خیمه بر بهمن زدند|بلبلان پنهان شدند و تن زدند}}
{{ب|زآنکه بی گلزار بلبل خامش است|غیبت خورشید بیداری کش است}}
{{پایان شعر}}

== داستان ناتمام پایان دفتر ششم مثنوی ==
سلطان ولد فرزند مولانا گوید:
وقتی دفتر ششم مثنوی به پایان رسید دیگر پدر، دم نزد. از او سؤال کردم که داستان شاهزاده سوم دژ هش ربا ناتمام ماند.

{{شعر}}
{{ب|ای حیات دل حسام الدین بسی | میل می‌جوشد به قسم سادسی}}
{{ب|پیشکش بهر رضایت می‌کشم | درتمام مثنوی قسم ششم}}
{{ب|پیشکش می آرمت ای معنوی | قسم سادس در تمام مثنوی}}
{{ب|بو که فیمابعد دستوری بود | رازهای گفتنی گفته شود}}
{{ب|با بیانی کان بود نزدیک تر | زین کنایات دقیق مستتر}}
{{ب| ***|***}}
{{پایان شعر}}

{{شعر}}
{{ب|مدتی زین مثنوی چون والدم|شد خمش گفتم ورا کای زنده دم}}
{{ب|از چه رو دیگر نمی‌گویی سخن|از چه بر بستی در علم لدن}}
{{ب|قصهٔ شهزادگان نامد بسر | ماند ناسفته در سوم پسر}}
{{ب|گفت نطقم چون شتر زین پس بخفت | نیستش با هیچ‌کس تا حشر گفت}}
{{ب|هست باقی شرح این لیکن درون | بسته شد دیگر نمی‌آید برون}}
{{ب|همچو اشتر ناطقه اینجا بخفت | او بگوید من دهان بستم ز گفت}}
{{ب|وقت رحلت آمد و جستن ز جو | کل شی هالک الا وجهه}}
{{ب|باقی این گفته آید بی زبان | در دل آنکس که دارد نور جان}}
{{پایان شعر}}
پدر گفت: دیگر اشتر نطقم بخفت و پس از من کسی دیگر خواهد آمد و ناگفته‌ها را خواهد گفت.
در قرن یازدهم شیخ نجیب الدین رضا تبریزی، داستان شاهزاده سوم را با عنوان شهروان معتبر در مدت زمان چهل روز با تفصیل انشاد نمود و همچنان که مولوی می‌سرود و حسام الدین چلبی می‌نوشت، دراین جا نیز شیخ علینقی اصطهباناتی جانشین و تربیت شدهٔ او کاتب مثنوی سبع المثانی وی بود.&lt;ref&gt;مثنوی مولوی 2 سبع المثانی شیخ نجیب الدین رضا 3 اصول تصوف دکتر احسان الله استخری&lt;/ref&gt;

== ملیت مثنوی ==
مولوی خود زادهٔ [[بلخ]] ([[افغانستان]] امروزی) بود و در زمان تصنیف مثنوی در [[قونیه|قونیهٔ]] [[روم]] ([[ترکیه|ترکیهٔ]] فعلی) می‌زیست. مثنوی را به گلی تشبیه کرده‌اند که گرچه در یک آب و خاک پرورش یافته، بوی عطرش مشام جهانیان را آگنده‌است. با آنکه مثنوی به عموم جهانیان تعلق دارد، ولی بهره ایرانیان و پارسی زبانان از وی بیشتر است. چرا که، اولاً، مثنوی شریف به زبان پارسی سروده شده، و ثانیاً، از محیط فرهنگی ایران بیشترین تأثیر را پذیرفته‌است. [[داستانهای مثنوی]] عموماً با فرهنگ ایران آن روزگار منطبق بوده‌است. داستان [[کبودی زدن]] قزوینی نمونه‌ای بارز از اینگونه تأثیر فرهنگی ایران بر مثنوی است.&lt;ref name="Tafsir" /&gt;

{{شعر}}
{{ب|پارسی گو گرچه تازی خوشتر است|عشق را خود صد زبان دیگر است}}
{{پایان شعر}}

با این وجود نباید ناگفته گذاشت که مثنوی معنوی تأثیر زیادی روی ادبیات و فرهنگ ترکی نیز داشته‌است. دلیل این امر این است که اکثر جانشینان مولوی در طریقه صوفی مربوط به او از ناحیه قونیه بودند و آرامگاه وی نیز در قونیه‌است.&lt;ref name="Norman" /&gt;

{{شعر}}
{{ب|ای بسا هندو و ترک همزبان|ای بسا دو ترک چون بیگانگان}}
{{پایان شعر}}

برخی مولوی شناسان (ازجمله [[عبدالحسین زرین‌کوب]]) برآنند که در شهر [[قونیه]] در زمان [[مولوی]]، زبان مردم کوچه و بازار، زبان فارسی بوده است.&lt;ref&gt;{{یادکرد وب
| نشانی =http://www.iranbalkan.net/view-1678.html| عنوان = پارسی، زبان مردم کوچه بازار قونیه بوده است| تاریخ بازدید = 3۰ خرداد ۱۳۸۹| ناشر = سایت خبری ایران بالکان}}&lt;/ref&gt;

== تصحیح‌های مثنوی معنوی ==
* '''محمد استعلامی''' در هفت جلد، انتشارات سخن
* '''کاظم برگ‌نیسی''' در دو جلد، انتشارات فکر روز
* '''عبدالکریم سروش''' در دو جلد، انتشارات علمی و فرهنگی، چاپ اوّل

== خلاصه‌های مثنوی ==
* '''لُب لُباب معنوی''' تألیف ملّاحسین واعظ کاشفی، تصحیح عبدالکریم سروش، انتشارات صراط
== کتاب‌های تألیف شده راجع به مثنوی ==
* '''سمیرا بامشکی'''، روایت‌شناسی داستان‌های مثنوی، انتشارات هرمس، چاپ دوم، ۱۳۹۳، صص ۶۰۲
== تفسیرها و شرح‌ها ==
* ← '''احمد رومی''' که معاصر [[سلطان ولد]] بوده.
* '''جواهرالاسرار و زواهرالانوار''' تألیف کمال‌الدین حسین‌بن حسن خوارزمی.
* '''اسرارالغیوب''' تألیف خواجه ایوب، از صوفیان قرن دوازدهم.
* ← '''ولی‌محمد اکبرآبادی''' در سال ۱۱۴۰ هجری قمری.
* '''بحرالعلوم''' تألیف محمدبن نظام‌الدین.
* ← '''[[ملاهادی سبزواری]]''' (اسرار) ۱۲۹۰ هجری قمری.&lt;ref&gt;[http://mboroujerdi.ir/398/معرفی-کتاب-شرح-مثنوی/ معرفی کتاب شرح مثنوی ] وبگاه شخصی [[مصطفی بروجردی]]&lt;/ref&gt;
* '''فاتح‌الابیات''' تألیف اسماعیل انقروی، شرحی است به [[ترکی استانبولی]].
* '''المنهج‌القوی''' یوسف‌بن احمد مولوی به زبان عربی.
* ← '''محمد کفائی''' به زبان عربی چاپ بیروت ۱۹۶۵ میلادی.
* ← '''[[رینولد نیکلسون]]''' در هشت جلد به زبان انگلیسی چاپ لیدن ۱۹۳۷ میلادی.&lt;ref&gt;فروزانفر، بدیع‌الزمان. ''شرح مثنوی شریف''، چاپ هشتم جلد اول. انتشارات علمی و فرهنگی ۱۳۷۵&lt;/ref&gt;
* '''شرح جامع مثنوی معنوی''' ← '''[[کریم زمانی]]'''
* '''شرح مثنوی شریف''' در سه مجلد ← '''[[بدیع الزمان فروزانفر]]'''
* '''تفسیر و نقد و تحلیل مثنوی''' در ۱۵ جلد ← '''[[محمدتقی جعفری]]'''
* ← '''[[جعفر شهیدی]]'''
* ← '''[[محمد استعلامی]]''' برگزیده به‌عنوان بهترین کتاب سال.
* '''عین‌الله علا'''، '''زمزمه جان'''، شرح مثنوی معنوی، دوره چهار جلدی، دفتر اوّل، انتشارات سخن، ۱۳۹۳

== بازنویسی حکایات مثنوی ==
تلاش‌های بسیاری برای بازنویسی حکایات مثنوی انجام شده است. اخیراً کوششی جدید به سبکی نو توسط محمد حسین مکارم انجام گرفته که علی‌رغم نوین بودن اثر و تصاویر زیبای آن بسیار ناشناخته است.
" کتاب «شرح درد اشتیاق» بازنویسی کلیه حکایات مثنوی، دفتر اول و دوم، به سبکی نو و امروزی در قالب داستانهای کوتاه و مینیمالیستی (داستانک یا داستان کوتاه)، به زبانی ساده و شیوا و قابل فهم عموم طبقات مردم می‌باشد. همچنین تعدادی از داستانها به فراخور مضمون آن، دارای دیدگاه عرفانی شخصیتهای به نام و مطرح، و بعضی نیز به تصاویر رنگی تازه و بدیع مزین است.&lt;ref&gt;محمدحسین مکارم http://eshtiagh.heba.ir&lt;/ref&gt;

== پانویس ==
{{پانویس|۲}}

== منابع ==
* تفسیر مثنوی مولوی. جلال الدین همایی.انتشارات هما. تهران. ۱۳۶۶
{{چپ‌چین}}
* Nicholson, R. A. ([[رینولد نیکلسون]]) ''Tales of Mystic Meaning ~ being Selections from the Mathnavi of Jalal-ud-Din Rumi'', with a Frontispiece by Cynthia Kent, Frederick A. Stockes Company Publishers
{{پایان چپ‌چین}}

== پیوند به بیرون ==
{{ویکی‌نبشته}}
* فایل رایانه‌ای دفاتر مثنوی: حسین کُرد؛ [http://rumisite.com/ Rumi’s Work in Persian /Farsi] rumisite.com
* فایل رایانه‌ای دفاتر مثنوی: سعید موسوی؛ [http://www.pwut.ac.ir/FA/Staff/S_Mousavi/Lists/Dars/DispForm.aspx?ID=13 مثنوی معنوی ] پردیس فنی و مهندسی شهید عباسپور
{{مولوی}}

[[رده:مثنوی معنوی|*]]
[[رده:ادبیات تصوف]]
[[رده:ادبیات فارسی]]
[[رده:کتاب‌های عرفانی]]
[[رده:منظومه‌های فارسی]]
[[رده:آثار مولوی]]</text>
      <sha1>aep667a78xpi64zr76o2k4ndxcxpogf</sha1>
    </revision>
  </page>
  