<page>
    <title>میشل فوکو</title>
    <ns>0</ns>
    <id>6572</id>
    <revision>
      <id>18160914</id>
      <parentid>17786062</parentid>
      <timestamp>2016-09-25T22:20:52Z</timestamp>
      <contributor>
        <username>Rezabot</username>
        <id>206089</id>
      </contributor>
      <minor />
      <comment>ربات [[وپ:رده همسنگ#۲۶|ردهٔ همسنگ (۲۶)]] +مرتب (۱۲.۵ core): + [[رده:استادان دانشگاه ورشو]]</comment>
      <model>wikitext</model>
      <format>text/x-wiki</format>
      <text xml:space="preserve">{{جعبه اطلاعات فیلسوف
|عنوان=میشل فوکو
|سرشناسی=
|تصویر= [[پرونده:Michel Foucault3.jpg|200px|میشل فوکو]]
|نام کامل='''پُل میشِل فوکو'''
|لقب=
|نسب=
|حیطه=
|دوره=[[فلسفه غربی]]
|مکتب=[[فلسفه قاره‌ای]]، [[پساساختارگرایی]]، [[تحلیل گفتمان]]،  History of ideas, [[معرفت‌شناسی]]، [[فلسفه اخلاق]]، [[فلسفه سیاسی]]، [[فلسفه و ادبیات]]
|علایق اصلی=
|ایده‌های چشمگیر=
|تبار=
|ملیت=[[فرانسوی]]
|تابعیت=
|تاریخ تولد= [[۱۵ اکتبر]] [[۱۹۲۶ (میلادی)|۱۹۲۶]]
|شهر تولد= [[پواتیه]]
|کشور تولد=
|تاریخ مرگ= {{مرگ و سن|۱۹۸۴|۶|۲۵|۱۹۲۶|۱۰|۱۵}}
|شهر مرگ= [[پاریس]]
|کشور مرگ=
|مدفن=
|محل زندگی=
|والدین= «آن مالاپار» {{-}} «پل فوکو»
|نام همسر=
|شریک (های) زندگی=
|فرزندان=
|دین=
|مذهب=
|مدرک تحصیلی=
|رشته تحصیلی=
|محل کار=
|استاد راهنما=
|استادان=
|شاگردان=
|ادامه دهنده کارهای=
|تأثیرات=
|بنیانگذار=
|دلیل شهرت=
|مقاله‌های مهم=
|کتاب‌های چاپ شده=
|تأثیرگرفته از=
|تأثیرگذار بر=
|جوایز نوبل=
|جوایز پولیتزر=
|جایزه اریل=
|جوایز=
|وب‌گاه رسمی=
|امضا=
}}

'''پُل میشِل فوکو''' {{به فرانسوی|Paul Michel Foucault}} (زادهٔ [[۱۵ اکتبر]] ۱۹۲۶ - درگذشتهٔ [[۲۴ ژوئن]] ۱۹۸۴) [[فیلسوف]]، [[تاریخدان]] و [[متفکر]] [[معاصر]] [[فرانسوی]] و واضع اصطلاح «انسان‌گرایی ضد اومانیستی» است.

== ابتدای زندگی ==
وی، فرزند «آن مالاپار» و جراح متمول «پل فوکو» بود که در [[۱۵ اکتبر]] ۱۹۲۶ در ناحیه سنت موار [[پواتیه]] [[فرانسه]] به دنیا آمد. بعدها اسم خود را به '''میشل فوکو''' تغییر داد. او صاحب کرسی «تاریخ نظام‌های فکری» در [[کالج دو فرانس]] بود و در [[دانشگاه ایالتی نیویورک در بوفالو]] و [[دانشگاه کالیفرنیا، برکلی]] تدریس کرد.

به خاطر نظریات عمیق و دیدگاه انقلابی دربارهٔ [[جامعه]]، [[سیاست]] و [[تاریخ]] از سرشناسترین متفکران قرن بیستم محسوب می‌شود. همچنین فوکو جزو رهبران نظری [[پساساختارگرایی]] محسوب می‌شود، هر چند از آنها فاصله گرفت و در مصاحبه‌ای که بعدها از آن برائت جست، به صراحت خود را نیچه‌گرا نامیده است.

== دیدگاه‌ها ==
* شهرت فوکو در آن است که او نخستین کسی است که از فرضیهٔ روشنگری دربارهٔ عینی بودن شناخت خلع ید کرده‌است. فوکو عنوان کرد که زبان، حقیقت جهان را بیان نمی‌کند بلکه بازتابی از تجربهٔ شخصی فرد است.&lt;ref name="test"&gt;(Denison (1998:550)&lt;/ref&gt;
* او در مطالعات انسان‌شناختی خود مطرح می‌کند که میان استفاده از زبان و قدرت، نوعی همبستگی وجود دارد، به گونه‌ای که زبان برای قدرتمندان و صاحبان امتیاز جنبهٔ ابزاری دارد و در حفظ و حمایت از پایگاه اجتماعی-سیاسی آنها عمل می‌کند.&lt;ref name="سیب"&gt;(Foucault (1977:93)&lt;/ref&gt;
* نزد فوکو، وظیفهٔ [[هرمنوتیک]] خلع از قدرت نهفته در ورای متنی است که می‌خوانیم. در نتیجه، او نسبت به مضبوطات و اسناد تاریخی از آن دست که عرضه می‌شوند، چنین نظر دارد که همه ذهنی و تحریف شده‌اند و در واقع جهان بینی نویسنده و خواننده را بازتاب می‌کنند. رخدادهای تاریخی ای که ما ضبط می‌کنیم، آنهایی است که در واقع با میل ما به قدرت تناسب دارند.&lt;ref name="یلب"&gt;موج چهارم – رامین جهانبگلو- ترجمهٔ منصور گودرزی- نشر نی- چاپ چهارم ۱۳۸۴- ص ۵۱&lt;/ref&gt;

== مسئلهٔ قدرت ==
فوکو می‌گوید که هر رابطهٔ اجتماعی، یک رابطهٔ قدرت است. اما، او یادآور می‌شود که هر رابطهٔ قدرت، الزاماً به سلطه ختم نمی‌شود. از نظر او، قدرت در اجتماع مدرن، نظامی از روابط مبتنی بر [[دانش]] (شبکهٔ دانش-قدرت) است که فرد را در درون خود جا می‌دهد. به این معنا که فرد، همزمان که شناخته می‌شود (در دفاتر خارجی ثبت می‌شود و یا از درون خود را مطابق هنجارها و دانش تحمیل شده از سوی اجتماع می‌فهمد و طبقه‌بندی می‌کند) یا تحت نظام دانش‌هایی چون پزشکی، روان‌شناسی و یا آموزش قرار می‌گیرد، مرئی می‌شود و به این ترتیب، تحت سیطرهٔ [[قدرت]] قرار می‌گیرد ([[مراقبت و تنبیه]]، ۱۳۷۸). قدرت، بدن افراد را نیز از طریق آموزش و نظم دادن به محیط زندگی تحت تأثیر قرار می‌دهد و به همین دلیل می‌توان از زیست-قدرت یا زیست-سیاستی حرف زد که می‌خواهد بر بدن اعمال شده و آنرا در نظم مورد نظر خود سازمان دهد (منبع پیشین و [[تاریخ جنسیت]]، ۱۳۸۴). اما، فوکو در نهایت می‌گوید که قصد اصلی او، بررسی قدرت نبوده و می‌خواسته مسئلهٔ سوژه را بررسی کند. یعنی چگونگی شکل‌گیری فرد به عنوان کسی که می‌شناسد و البته، به نظر فوکو همزمان خود را تحت انقیاد قرار می‌دهد (میشل فوکو [[فراسوی ساختگرایی و هرمنوتیک]]، ۱۳۷۸).

== فوکو و انقلاب ایران ==
فوکو دوبار، از ۲۵ شهریور تا ۲ مهر ۱۳۵۷ و از ۱۸ تا ۲۴ آبان ۱۳۵۷ به ایران سفر کرد و در این سفرها، در تهران و قم و آبادان، با برخی از رهبران ملی و دینی و گروه‌های مختلفی که در انقلاب دست داشتند ملاقات کرد.&lt;ref&gt;فوکو، ایرانی‌ها چه رؤیایی در سر دارند؟ ،۷–۸. [=صفحات کتاب]&lt;/ref&gt; حاصل این سفرها مجموعه گزارش‌ها و مقالاتی شد که فوکو برای روزنامه ایتالیایی [[کوریره دلا سرا]] نوشت.

== آثار ==
از مشهورترین آثار وی، می‌توان به [[نظم اشیا]]، [[تبارشناسی معرفت]]، [[مراقبت و تنبیه]]، [[پیدایش کلینیک]]، [[تاریخ جنون]] و [[تاریخ جنسیت]] اشاره کرد.
همچنین، مجموعهٔ چند جلدی درسگفتارهای میشل فوکو در کلژدوفرانس نیز از سوی انتشارات گالیمار منتشر شده‌است. این درس‌ها طی سال‌های اواخر دههٔ ۱۹۷۰ و دههٔ ۱۹۸۰ ارائه شده‌اند. از جمله این درسگفتارها می‌توان به [[باید از جامعه دفاع کرد]] و [[تولد زیست سیاست]] اشاره کرد. برخی از این آثار به فارسی ترجمه شده‌اند.

== زندگی شخصی ==
فوکو که در یک خانواده متمول به دنیا آمده بود سال‌های جوانی متلاطمی داشت که بخشی از آن را در آسایشگاه روانی اقامت داشت. در آنجا او با [[لوئی آلتوسر]] آشنا شد و آلتوسر او را تشویق کرد که [[مارکسیست]] شود.&lt;ref&gt;[[نایجل راجرز|راجرز، ن]]. ، تامپسون، م. (1393). [[فیلسوفان بدکردار]]. ترجمه احسان شاه قاسمی. تهران: انتشارات امیرکبیر&lt;/ref&gt; فوکو شخصیتی متناقض و پیچیده داشت و به همین دلیل دیدیه اریبون که اولین زندگینامه نویس او بود گفته است که پشت هر کدام از ماسک‌های فوکو، باید منتظر فوکوی متفاوتی بود.&lt;ref&gt;Eribon, Didier (1991) [1989]. Michel Foucault. Betsy Wing (translator). Cambridge, MA: Harvard University Press. ISBN 978-0-674-57286-7.&lt;/ref&gt; فوکو آشکارا همجنس‌گرا بود و مهم‌ترین شریک جنسی او [[دانیل دفر]] نام داشت.&lt;ref&gt;Miller, J. (1993). The passion of Michel Foucault. New York: Simon &amp; Schuster.&lt;/ref&gt; فوکو که بر اثر بیماری ایدز درگذشت، پیش از مرگ ده‌ها نفر را به ایدز مبتلا کرده بود.&lt;ref&gt;Rogers, N. , &amp; Thompson, M. (2004). Philosophers behaving badly. London: Peter Owen.&lt;/ref&gt;

== سالشمار زندگی ==
* ۱۹۴۲: مطالعات رسمی او در [[فلسفه]] آغاز می‌شود.
* ۱۹۴۵: به [[پاریس]] آمد و نزد ‍‍‍‍‍‍‍‍[[ژان هیپولیت]] به تحصیل پرداخت.
* ۱۹۴۶: وارد آموزشگاه آکادمیک [[اکول نورمال سوپریور]] شد.
* ۱۹۴۸: سعی کرد تا با قرص خودکشی کند.
* ۱۹۵۰: به پیشنهاد [[لوئی آلتوسر]] به [[حزب کمونیست فرانسه]] پیوست.
* ۱۹۵۱: خود را به افسردگی زد تا از خدمت نظام وظیفه معاف شود.
* ۱۹۵۲: به دانشگاه [[لیل]] رفت تا به مقام دستیاری برسد.
* ۱۹۵۳:''روانشناسی از ۱۸۵۰ تا ۱۹۵۰'' منعکس کننده تلاشهای او در جهت آن بود که این رشته را به جایگاه علمی و با موضوع موجودیت انسانی برساند.
* ۱۹۵۴: کتاب ''بیماری روانی و روانپزشکی'' را به عنوان تلاشی برای رد روشهای گوناگون منتشر کرد.
* ۱۹۵۵: از وی دعوت شد تا به دانشکده مطالعات رومی در دانشگاه [[اوپسالا]] بپیوندد. درسی در مورد درک عشق در ادبیات فرانسه از [[مارکی دوساد]] تا [[ژان ژنه]] ارائه داد.
* ۱۹۵۸: به همراه مأموری از وزارت آموزش برای بازدید از کراکو همسفر شد. روزی آن خانم غفلتاً وارد اتاق فوکو و او را مشغول عیش و عشرت غافلگیر کرد. در این دوران [[همجنس‌گرایی]] وی تقریباً علنی شده بود و در میان معاشرانش مردان زن‌نما هم پیدا می‌شدند.
* ۱۹۶۱: پدر او مُرد. فوکو در بایگانی‌های پاریس سرگرم تکمیل پژوهش خود دربارهٔ تاریخ جنون بود.
* ۱۹۶۲: کتاب [[دیوانگی و تمدن]] را منتشر کرد.
* ۱۹۶۳: ''[[تولد درمانگاه: دیرینه‌شناسی ادراک پزشکی]]'' را منتشر کرد.
* ۱۹۶۵: ''[[نظم اشیاء: دیرینه‌شناسی علوم انسانی]]'' را در این سال نوشت.
* ۱۹۶۶: در دانشگاه تونس در [[مراکش]] منصبی به او محول شد.
* ۱۹۶۷: به پاریس رفت تا دربارهٔ فضا برای معماران سخنرانی کند.
* ۱۹۶۹: [[دیرینه‌شناسی دانش (کتاب)|دیرینه‌شناسی دانش]] را منتشر کرد.
* ۱۹۷۰: پس از مرگ ژان هیپولیت به استادی تاریخ نظامهای اندیشه در [[کالج دو فرانس]] رسید.
* ۱۹۷۱: در یک برنامه تلویزیونی در [[آمستردام]] با [[نوام چامسکی]] بر سر مسئله قدرت و عدالت مدرن به بحث پرداخت. در همین سال وی در بنیانگذاری «گروه اطلاعات دربارهٔ زندانها» (GIP) که گروهی اجتماعی برای رسیدگی به وضع زندانیان بود، شرکت کرد.
* ۱۹۷۲: در درگیریهای دانشجویان به همراه [[فرانسوا موریاک]] دستگیر شد. در طی سالهای ۱۹۷۲ و ۱۹۷۳ سخنرانیهای وی در فرانسه و [[برزیل]] شامل بررسی جامعهٔ جزایی و قدرت قضایی بود. این پژوهش در سال ۱۹۷۵ به انتشار کتاب ''[[مراقبت و تنبیه: زایش زندان]]'' انجامید.
* ۱۹۷۵–۱۹۷۷: به همراه [[ایو مونتان]] و چند تن دیگر برای نجات جان شورشیانی که در معرض خطر اعدام به دست رژیم [[فرانکو]] بودند به [[مادرید]] رفت اما از گفتگوی او با مطبوعات جلوگیری شد. در همین سال نخستین جلد از کتاب ''خودآگاهی فرد به عنوان سوژه جنسیت'' تحت عنوان ''[[تاریخ جنسیت]]:یک مقدمه'' را منتشر کرد. به دانشگاه [[برکلی]] دعوت شد.
* ۱۹۷۷: [[ژان بودریار]] مقاله‌ای به عنوان [[فوکو را فراموش کن]] نوشت.
* ۱۹۷۸: فوکو در [[توکیو]] دربارهٔ قدرت و فلسفه به سخنرانی پرداخت.
* ۱۹۷۹: فوکو در ایالات متحده جایگاهی اسطوره‌ای یافته بود. او به عنوان استاد مدعو در دانشگاه برکلی در سالهای آخر دربارهٔ حقیقت و سوبژکتویته سخنرانی می‌کرد. مجله [[تایم]] به بحث دربارهٔ فوکو پرداخت.
* ۱۹۸۳:در برکلی به سخنرانی دربارهٔ چیستی روشنگری پرداخت. [[یورگن هابرماس]] در سخنرانی خود دربارهٔ «گفتمان مدرنیته» فوکو را مورد حمله قرار داد. جلد دوم ''تاریخ جنسیت'' با عنوان فرعی ''کاربرد لذت'' منتشر شد. در دوم ژوئن ۱۹۸۳ فوکو در خانه حالش به هم خورده و به کلینیک سن میشل و در ۹ ژوئن از آنجا به سالپتیریر برده شد. در ۲۴ ژوئن تب فوکو شدت گرفت و در ساعت ۱:۱۵ بعداز ظهر درگذشت. پزشکان علت مرگ وی را عفونت مغزی به دلیل آثار بیماری نقص اکتسابی سیستم ایمنی بدن (یا [[ایدز]]) اعلام نمودند.

== جستارهای وابسته ==
* [[ژاک دریدا]]
* [[فرانسوا لیوتار]]
* [[فیلسوفان سده بیستم]]
* [[نامداران فلسفه غرب]]

== پانویس ==
{{پانویس|۲}}

== منابع ==
* دریفوس، هیوبرت و رابینو، پل. ''میشل فوکو فراسوی ساختارگرایی و هرمنوتیک''. ترجمهٔ حسین بشیریه، تهران: نشر نی، ۱۳۷۸.
* فوکو، میشل. ''مراقبت و تنبیه''. ترجمهٔ نیکو سرخوش و [[افشین جهاندیده]]، تهران: نشر نی، ۱۳۷۸.
* فوکو، میشل. [تارخ جنسیت، جلد اول]'' اراده به دانستن''. ترجمهٔ نیکو سرخوش و [[افشین جهاندیده]]، تهران: نشر نی، ۱۳۸۴۸.
* هوراکس، کریس. ''فوکو، قدم اول''. ترجمهٔ [[پیام یزدانجو]]، تهران: نشر و پژوهش شیرازه، ۱۳۷۹.
* شکوهی، ابوالفضل. ''نگاهی به اندیشه سیاسی میشل فوکو''. [http://nasour.net/1387.07.20/321.html سایت نصور]
* فوکو، میشل، ''تولد زیست سیاست: درسگفتارهای کلژ دوفرانس ۱۹۷۸–۱۹۷۹،'' ترجمهٔ رضا نجف زاده، نشر نی، ۱۳۹۰.
* فوکو، میشل، باید از جامعه دفاع کرد: درسگفتارهای کولژ دوفرانس ۱۹۷۵–۱۹۷۶، ترجمه رضا نجف زاده، انتشارات رخ داد نو، ۱۳۹۱.
* فوکو، میشل. ''ایرانی‌ها چه رؤیایی در سر دارند؟''. ترجمهٔ حسین معصومی همدانی. چاپ چهارم. تهران: انتشارات هرمس، ۱۳

== پیوند به بیرون ==
{{ویکی‌انبار-رده|Michel Foucault}}
{{ویکیگفتاورد}}
{{نویسندگان و شاعران سده بیستم میلادی فرانسه}}
{{رده‌فرد|۱۹۲۶|۱۹۸۴|فوکو، میشل}}
{{فلسفه قاره‌ای}}
{{مستند کردن}}
{{فلسفه اجتماعی و سیاسی}}

[[رده:میشل فوکو]]
[[رده:استادان دانشگاه اوپسالا]]
[[رده:استادان دانشگاه ورشو]]
[[رده:استادان کلژ دو فرانس]]
[[رده:اعضای هیئت علمی دانشگاه برکلی]]
[[رده:انسان‌شناسان اجتماعی]]
[[رده:انسان‌شناسان اهل فرانسه]]
[[رده:اهالی پواتیه]]
[[رده:بی‌خدایان اهل فرانسه]]
[[رده:پساساختارگرایان]]
[[رده:تاریخ روان‌پزشکی]]
[[رده:تاریخ‌نگاران اهل فرانسه]]
[[رده:تاریخ‌نگاران دگرباش جنسی]]
[[رده:تاریخ‌نگاران سده ۲۰ (میلادی)]]
[[رده:جامعه‌شناسان اهل فرانسه]]
[[رده:جامعه‌شناسان مرد]]
[[رده:جنبش ضد روانپزشکی]]
[[رده:حامیان مواد روان‌گردان]]
[[رده:دانش‌آموختگان مدرسه عالی نرمال]]
[[رده:درگذشتگان ۱۹۸۴ (میلادی)]]
[[رده:درگذشتگان به علت ایدز]]
[[رده:دگرباشان جنسی اهل فرانسه]]
[[رده:زادگان ۱۹۲۶ (میلادی)]]
[[رده:ساختارگرایی]]
[[رده:شناخت‌شناسان]]
[[رده:فعالان حقوق دگرباشان جنسی اهل فرانسه]]
[[رده:فلسفه اجتماعی]]
[[رده:فلسفه جنسیت‌گرایی]]
[[رده:فیلسوفان اهل فرانسه]]
[[رده:فیلسوفان بی‌خدا]]
[[رده:فیلسوفان تمایلات جنسی]]
[[رده:فیلسوفان سده ۲۰ (میلادی)]]
[[رده:فیلسوفان سده ۲۰ (میلادی) اهل فرانسه]]
[[رده:فیلسوفان سیاسی اهل فرانسه]]
[[رده:فیلسوفان فناوری]]
[[رده:فیلسوفان قاره‌ای]]
[[رده:فیلسوفان همجنس‌گرا]]
[[رده:کاتولیک‌های رومی سابق]]
[[رده:مرگ‌های ناشی از ایدز در فرانسه]]
[[رده:منتقدان ادبی اهل فرانسه]]
[[رده:نویسندگان اهل فرانسه]]
[[رده:نویسندگان دگرباش جنسی]]
[[رده:نویسندگان دگرباش جنسی اهل فرانسه]]
[[رده:نویسندگان سده ۲۰ (میلادی) فرانسه]]
[[رده:نویسندگان همجنس‌گرای مرد]]
[[رده:نظریه پسانوگرا]]
[[رده:نظریه‌پردازان سیاست]]
[[رده:نظریه‌پردازان سیاست اهل فرانسه]]</text>
      <sha1>5oux6l88bwo1wy3qsrw5lzwtkm5csx9</sha1>
    </revision>
  </page>
  