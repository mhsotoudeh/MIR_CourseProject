<page>
    <title>ایسلند</title>
    <ns>0</ns>
    <id>7100</id>
    <revision>
      <id>18126501</id>
      <parentid>17946997</parentid>
      <timestamp>2016-09-20T02:45:07Z</timestamp>
      <contributor>
        <username>Iranaz</username>
        <id>552211</id>
      </contributor>
      <minor />
      <comment>/* ویرایش به وسیلهٔ [[وپ:ابرابزار|ابرابزار]] */</comment>
      <model>wikitext</model>
      <format>text/x-wiki</format>
      <text xml:space="preserve">{{pp-vandalism|expiry=ژوئیه ۴, ۲۰۱۶|small=yes}}
{{coord|۶۴|۰۸|N|۲۱|۵۶|W|type:country|display=title}}
{{جعبه اطلاعات کشور|
نام اصلی = Lýðveldið Ísland |
نام فارسی رسمی = جمهوری ایسلند |
نام عادی = ایسلند |
تصویر پرچم = Flag of Iceland.svg |
تصویر نشان ملی = Coat_of_arms_of_Iceland.svg |
شعار ملی = بلیکه |
سرود ملی = ''[[سرود ملی ایسلند|سرود ستایش]]''|
نقشه = Island (orthographic projection).svg |
پایتخت = [[ریکیاویک]] |latd=۶۴|latm=۰۸|latNS=N |longd=۲۱|longm=۵۶|longEW=W|
بزرگ‌ترین شهر = [[ریک‌یاویک]] |
زبان رسمی = [[زبان ایسلندی|ایسلندی]] (زبان رسمی){{سخ}}&lt;small&gt;{{سخ}}&lt;/small&gt; |
نوع حکومت = [[جمهوری چندحزبی]] |
نوع حاکمان = • [[رئیس جمهور]]{{سخ}}• [[نخست وزیر]] |
نام حاکمان = [[اولافور راگنار گریمسون]]{{سخ}}[[سیگور اینگی یوهانسون]] |
نحوه تشکیل = استفلال |
موارد منجر به تشکیل = از [[دانمارک]]{{سخ}}حکومت خانگی{{سخ}}حق حاکمیت{{سخ}}جمهوری |
تاریخ تشکیل =[[۱ فوریه]] [[۱۹۰۴ (میلادی)|۱۹۰۴]]{{سخ}}[[۱ دسامبر]] [[۱۹۱۸ (میلادی)|۱۹۱۸]]{{سخ}}[[۱۷ ژوئن]] [[۱۹۴۴ (میلادی)|۱۹۴۴ میلادی]] |
مساحت = ۱۰۳٬۰۰۰ |
رتبه مساحت = ۱۰۷ام |
درصد آبها = ۲٫۷ |
سال برآورد جمعیت = [[۲۰۰۸ (میلادی)|۲۰۰۸]] |
جمعیت = ۳۱۳٬۳۷۷ |
رتبه جمعیت = ۱۷۲ام |
تراکم جمعیت = ۱٫۳ |
رتبه تراکم جمعیت = ۱۹۵ام |
سال تولید ناخالص داخلی = [[۲۰۰۶ (میلادی)|۲۰۰۶]] |
تولید ناخالص داخلی = ۱۲٬۱۷۲ میلیارد [[دلار]] |
رتبه تولید ناخالص داخلی = ۱۳۲ام |
سرانه تولید ناخالص داخلی = ۴۰٬۲۷۷ [[دلار]] (۲۰۰۵ میلادی) |
رتبه سرانه تولید ناخالص داخلی =۵ام |
سال شاخص توسعه انسانی =[[۲۰۰۷ (میلادی)|۲۰۰۷]] |
شاخص توسعه انسانی = ۰٫۹۶۸ |
رتبه شاخص توسعه انسانی = نخست |
وضع شاخص توسعه انسانی = &lt;font color="#۰۰۹۹۰۰"&gt;بالا&lt;/font&gt; |
واحد پول = [[کرون ایسلند]] |
کد واحد پول = ISK |
منطقه زمانی = |
منطقه زمانی تابستانی = GMT |
utc = |
دامنه اینترنتی =.is |
پیش‌شماره تلفنی = ۳۵۴ |
}}

'''جمهوری ایسلند''' شمالی‌ترین کشور [[اروپا]] و کشوری است جزیره‌ای در شمال اقیانوس اطلس.
پایتخت و بزرگ‌ترین شهر آن [[ریکیاویک]] و جمعیت این کشور ۳۲۰ هزار نفر است. واحد پول این کشور [[کرونای ایسلند]] نام دارد و زبان رسمی آن [[زبان ایسلندی]] است. ۹۳٫۳۶ درصد مردم آن را ایسلندی‌ها تشکیل می‌دهند که از تبار [[ژرمن]] هستند و مابقی عمدتاً از مهاجران دیگر کشورهای اروپایی هستند. حدود ۸۸ درصد از مردم این کشور مسیحی و بیشترشان پیرو آیین [[پروتستان]] هستند.&lt;ref name="Religious organisations membership"&gt;{{cite web|url=http://www.statice.is/Statistics/Population/Religious-organizations|title= Religious organisations membership|language=English|accessdate=2012-04-23|publisher=Statistics Iceland}}&lt;/ref&gt;

کشور ایسلند در تاریخ [[۱ دسامبر]] [[۱۹۱۸ (میلادی)|۱۹۱۸]] از [[دانمارک]] مستقل شده‌است.

ایسلند که تا قرن بیستم از فقیرترین کشورهای جهان بود در سال‌های پس از جنگ جهانی دوم با صنعتی کردن ماهیگیری خود و دریافت کمک از [[طرح مارشال]] به رفاه دست یافت و توانست در دههٔ ۱۹۹۰ تبدیل به یکی از مرفه‌ترین کشورهای جهان شود و حتی از لحاظ [[شاخص توسعه انسانی]] در سال [[۲۰۰۵ (میلادی)|۲۰۰۵]] رتبهٔ اول را در میان کشورهای جهان به‌دست‌آورد.&lt;ref&gt;[http://hdr.undp.org/en/media/hdr_20072008_en_complete.pdf untitled]&lt;/ref&gt; ایسلند دارای بازاری آزاد است و میزان مالیات در این کشور نسبت به دیگر اعضای [[سازمان همکاری اقتصادی و توسعه]] نسبتاً پایین است.

در سال ۲۰۰۸ نظام بانکداری کشور با دشواری عظیمی روبه‌رو شد و این امر به ناآرامی سیاسی انجامید و آثار این بحران هنوز به طور کامل رفع نشده‌است. با این وجود بنا به اعلام سازمان ملل، ایسلند در سال ۲۰۱۱ چهاردهمین کشور توسعه‌یافته در جهان بود.

ایسلند با مساحت ۱۰۳٬۰۰۰ کیلومتر مربع کمی بزرگتر از کرهٔ جنوبی است و کناره‌های حاشیه‌ای جزیره در جنوب غرب جزیره ایسلند، دوسوم جمعیت این کشور را در خود جای داده‌است. زمین این کشور از نظر آتشفشانی و زمین‌شناختی فعال است و در آن [[آب‌فشان|آبفشان‌های]] بسیار یافت می‌شود و انرژی زمین‌گرمایی نیز در بسیاری از نقاط آن در دسترس است.

منطقه ایسلند که کمی پایین‌تر از [[مدار قطبی]] واقع شده آب‌وهوای سرد و قطبی دارد ولی حضور جبهه‌هایی از هوای معتدل از سرمای شدید این جزیره کاسته است. منطقه داخلی جزیره بیشتر از فلاتی تشکیل شده که با ماسه‌زارها، کوه‌ها و [[یخچال‌های طبیعی|یخچال‌ها]] پوشیده شده‌است. شمار زیادی از رودخانه‌هایی که از این یخچال‌ها سرچشمه می‌گیرند نیز با گذر از زمین‌های پست‌تر به سوی دریا سرازیر می‌شوند.

اسکان دائمی انسان در ایسلند از سال ۸۷۴ آغاز شد یعنی زمانی که [[اینگولفور آرنارسون]]، یک رئیس قبیله از [[نروژ]] با افراد خود به این جزیره آمده و به طور دائمی در آن مستقر شد. پیش از او افراد دیگری به طور فصلی و موقت به جزیره ایسلند می‌آمدند.

ایسلند از سال ۱۲۶۲ تا ۱۹۱۸ جزئی از پادشاهی نروژ و پس از آن بخشی از پادشاهی دانمارک بود و در سال ۱۹۱۸ به استقلال رسید. هم‌اینک ایسلند کم‌جمعیت‌ترین کشور عضو پیمان [[ناتو]] است و تنها عضو این سازمان است که ارتش دائمی ندارد.
سفارت دانمارک در تهران امور مربوط به صدور ویزا ایسلند را انجام می‌دهد. کشور ایسلند عضو اتحاد شینگن می‌باشد

== تاریخ ==
[[ملی‌گرایی]] ایسلندی در [[قرن نوزدهم]] رشد کرد، و در ۱۹۱۸ این کشور از [[دانمارک]] مستقل شد. با این حال، دو کشور به واسطهٔ پادشاهی مشترکشان به هم پیوسته بودند. در [[جنگ جهانی دوم]] پیوند دانمارک گسسته شد و در ۱۹۴۴ [[جمهوری]] اعلام شد. در دهه‌های ۱۹۵۰ و ۱۹۷۰، اختلاف دربارهٔ حق ماهیگیری در آبهای ساحلی ایسلند منجر به درگیری با [[نیروی دریایی بریتانیا]] گشت.
این درگیری‌ها که به [[جنگ‌های کاد]] (Cod wars) معروف شد سه جنگ رادر بر می‌گرفت:
* جنگ اول ۱۹۵۸
* جنگ دوم ۱۹۷۳–۱۹۷۲
* جنگ سوم ۱۹۷۶–۱۹۷۵

== سیاست ==
[[پرونده:Althingishusid.jpg|بندانگشتی|ساختمان پارلمان ایسلند]]
[[پرونده:Nordic Prime Ministers 2010.jpg|بندانگشتی|نخست‌وزیرهای [[کشورهای نوردیک]] در سال ۲۰۱۰، [[یوهانا سیگورداردوتیر]] نخست‌وزیر ایسلند نفر وسط]]
حکومت ایسلند [[جمهوری پارلمانی]] ِ با [[پارلمان|پارلمان تک‌مجلسی]] است، که نمایندگان آن با رأی مردم برای یک دورهٔ چهارساله انتخاب می‌شوند. این مجلس که به [[زبان ایسلندی]] ''[[آلثینگی]]'' نامیده می‌شود، نخستین بار در سال ۱۸۴۵ میلادی به عنوان یک نهاد مشورتی به پادشاه دانمارک گشایش یافت. پیش از آن بین سال‌های ۹۳۰ تا ۱۷۹۹ میلادی یک مجمع ملی در ایسلند فعالیت می‌کرد و تأسیس السینگ را معمولاً بازگشایی آن مجمع تعبیر می‌کنند. به همین دلیل برخی ایسلند را صاحب «قدیمی‌ترین دمکراسی پارلمانی» دنیا دانسته‌اند.&lt;ref&gt;[http://ngm.nationalgeographic.com/print/2008/03/iceland/del-giudice-text Power Struggle] National Geographic&lt;/ref&gt;

[[رئیس کشور]] ایسلند رئیس‌جمهور است که با رأی مردم برای یک دوره چهارساله انتخاب می‌شود و محدودیتی برای دوره‌های ریاست‌جمهوری او وجود ندارد. البته [[رئیس‌جمهور]] بیشتر نقش تشریفاتی دارد و از اختیارات چندانی برخوردار نیست. با این حال قادر است مصوبات مجلس را [[وتو]] کرده و آن‌ها را به همه‌پرسی بگذارد. همچنین اگر رهبران احزاب پیروز در انتخابات مجلس نتوانند در یک بازهٔ زمانی مشخص نخست‌وزیر و دیگر اعضای [[کابینه]] را تعیین کنند، رئیس‌جمهور خودش کابینه را معرفی می‌کند که این اتفاق از زمان تأسیس جمهوری ایسلند در سال ۱۹۴۴ روی نداده است. حکومت ایسلند همیشه ائتلافی بوده و در طول دوران جمهوری در این کشور هیچگاه حزبی نتوانسته بیش از ۵۰ درصد آرا را به دست آورد و همواره دو یا چند حزب دولتی ائتلافی را تشکیل داده‌اند.

ایسلند نخستین کشوری است که یک حزب کاملاً تشکیل یافته از زنان در آن تأسیس شده‌است. این حزب «ائتلاف زنان» نام داشت که در سال ۱۹۸۳ با هدف پیشبرد نیازهای سیاسی، اقتصادی و اجتماعی زنان پایه‌گذاری شد و هرچند در سال ۱۹۹۹ به فعالیت خود پایان دارد و در ائتلاف سوسیال دمکراتیک ادغام شد اما تأثیر بادوامی بر سپهر سیاسی ایسلند گذارد و باعث افزایش حضور زنان در مجلس این کشور شد. ایسلند همچنین نخستین کشوری است که در سال ۱۹۸۰ یک زن در انتخابات مردمی به عنوان رئیس‌جمهور آن انتخاب شد. ویگدیس فینبوگادوتیر که در این سال رئیس‌جمهور ایسلند شد تا سال ۱۹۹۶ در این مقام باقی ماند.

ایسلند عضو سازمان ملل متحد و ناتو است و دارای روابط دیپلماتیک با تقریباً تمامی کشورهای دنیاست اما به طور خاص با کشورهای نوردیک (فنلاند، سوئد، نروژ و دانمارک)، آلمان، ایالات متحده، کانادا و اعضای دیگر ناتو روابط نزدیک دارد. ایسلند عضو [[اتحادیه اروپا]] نیست اما در سال ۲۰۰۹ درخواست عضویت در این اتحادیه را ارائه کرد. اما در سال ۲۰۱۳ دو حزب حاکم کشور (حزب مرکزگرای ترقی‌خواه و حزب راست‌گرای استقلال) اعلام کردند که با برگزاری یک همه‌پرسی نظر مردم کشور در مورد عضویت در اتحادیه اروپا را جویا خواهند شد. در ماه مارس ۲۰۱۵ دولت ایسلند بدون ارائه هیچ دلیلی اعلام کرد که دیگر تمایلی برای عضویت در اتحادیه اروپا ندارد.&lt;ref&gt;[http://www.bbc.co.uk/persian/world/2015/03/150312_u14_iceland_drops_eu_membership_bid   ایسلند از پیوستن به اتحادیه اروپا صرفنظر کرد] بی‌بی‌سی فارسی، ۲۲ اسفند ۱۳۹۳&lt;/ref&gt;

ایسلند ارتش دائمی ندارد. تا سال ۲۰۰۶ [[نیروی هوایی آمریکا]] پایگاهی در این کشور داشت و چهار تا شش [[هواپیمای رهگیر]] را در آن مستقر کرده بود. پس از تعطیلی این پایگاه جنگنده‌های [[ناتو]] به صورت دوره‌ای ماموریت‌های گشت و مراقبت را در حریم هوایی این کشور انجام می‌دهند.&lt;ref&gt;[http://www.mfa.is/news-and-publications/nr/4240 French Air Force in Iceland] Ministry for Foreign Affairs Iceland&lt;/ref&gt; ایسلند در [[جنگ عراق]] در سال ۲۰۰۳ مشارکت داشت و یک واحد خنثی‌سازی بمب از [[گارد ساحلی]] خود را به عراق اعزام کرد. این کشور در [[جنگ افغانستان (۲۰۰۱–۲۰۱۴)]] و بمباران سال ۱۹۹۹ یوگسلاوی نیز مشارکت داشت.

ایسلندی‌ها در سال ۱۹۸۶ میزبان نشست تاریخی ریگان و گورباچف بودند که اهمیت زیادی در پایان دادن به [[جنگ سرد]] داشت. بیشتر اختلافات بین‌المللی ایسلند در تاریخ این کشور به مسئله حق ماهیگیری مربوط بوده است.

== جغرافیا ==
[[پرونده:Leirhnjukur.jpg|بندانگشتی|280px|چپ|چشمه‌های آبگرم لیرنیوکور (Leirhnjúkur) ایسلند]]
[[پرونده:Papageitauche Fratercula arctica 02.jpg|250px|بندانگشتی|چپ|[[طوطی دریایی اطلس]] در جزیره [[لاترابجارگ]] (Látrabjarg)]]

کشور ایسلند با ۱۰۲٫۸۱۹ کیلومتر مربع دومین جزیرهٔ بزرگ اروپاست.

این کشور شامل یک جزیرهٔ بزرگ و چند جزیرهٔ کوچک در اقیانوس اطلس شمالی است که اندکی پایین‌تر از [[مدار شمالگان]] قرار گرفته‌اند. فاصلهٔ ایسلند تا [[نروژ]] ۹۷۰ کیلومتر، تا [[اسکاتلند]] ۷۹۸ کیلومتر و تا [[گرینلند]] ۲۸۷ کیلومتر می‌باشد. ایسلند منطقه‌ای آتشفشانی است، که چشمه‌های آب گرم زیادی داشته و پوششی از یخ و خاکسترهای آتشفشانی، سطح جزیره را در برگرفته‌است.

== اقلیم و آب و هوا ==
بیش از نیمی از پهناوری جزیرهٔ اصلی ایسلند، فلاتی است که ۴۰۰ متر از سطح دریا بلندی دارد و فاقد پوشش گیاهی چشمگیر است. دوازده درصد پهنهٔ ایسلند پوشیده از [[یخکوه|یخکوه‌هاست]]، که انباشته‌ای از بارش‌های زمستانی برف در ایسلند هستند. یک دهم رویهٔ ایسلند پوشیده از بقایای فوران‌های آتشفشانی‌است که در حدود ده هزار سال گذشته روی داده‌اند. ۲۵ آتشفشان فعال در ایسلند وجود دارند که مهمترین آن‌ها عبارتند از: اورائِفا یوکُل (''Oraefa Jokull'') با بلندی ۲۱۱۹ متر، هِلکا (''Helka'') با ۱۵۲۰بلندی متر، و سنائِفِلس یوکُل (''Snaefells Jokull'') با بلندی ۱۱۴۶ متر. در حدود ۳۰۰ [[چاه بخار]] در کشور ایسلند پراکنده هستند که منابع بالقوهٔ [[انرژی زمین‌گرمایی|زمین‌گرمایی]] به شمار می‌آیند و از آن‌ها برای تولید [[برق]] و [[گرما|انرژی گرمایی]] استفاده می‌شود.

ایسلند دارای نزدیک به ۱۸۰۰ دریاچه‌است که دریاچهٔ پینگوالاواتن (''Pingvallavaten'') با پهناوری ۸۴ کیلومتر مربع و ژرفای ۱۱۴ متر بزرگترین آن‌هاست. هم‌چنین بیش از ۲۵۰ رودخانه در سطح جزیره جریان دارد که طولانی‌ترین آن‌ها رودخانهٔ پیورسا (''Pjorsa'') با ۲۳۷ کیلومتر طول است.

ایسلند دارای آب و هوای سرد و قطبی است، اما تا حدی تحت تأثیر جبهه‌هایی از هوای معتدل قرار دارد. جریان‌های آب گرم [[گلف استریم]] در کرانه‌های جنوبی ایسلند سبب افزایش نسبی دما و جلوگیری از یخبندان‌های گسترده در زمستان می‌شود.

== تقسیمات کشوری ==
[[پرونده:Regions of Iceland.png|بندانگشتی|300px|استان‌های ایسلند.]]
کشور ایسلند هشت استان دارد:

{| class="wikitable"
|-
! نام استان !! نام به [[زبان ایسلندی|ایسلندی]] !! معنی نام !! مرکز
|-
| [[هوفودبورگارسودید]] || Höfuðborgarsvæðið || منطقه پایتختی || [[ریکیاویک]]
|-
| [[سودورنس]] || Suðurnes || شبه جزیره جنوبی || [[کِفلاویک]]
|-
| [[وستورلاند]] || Vesturland || سرزمین غرب || [[بورگارنس]]
|-
| [[وست‌فیردیر]] || Vestfirðir || [[آبدره]]‌های غرب || [[ایسافیوردور]]
|-
| [[نوردورلاند وسترا]] || Norðurland vestra || شمالستان شرق || [[آکوریری]]
|-
| [[آوستورلاند]] || Austurland || سرزمین شرق || [[اگیلس‌استادیر]]
|-
| [[سودورلاند]] || Suðurland || سرزمین جنوب || [[سلفوس]]
|-
|}

=== شهرها ===
{{شهرهای اصلی ایسلند}}

== اقتصاد ==
اقتصاد ایسلند برپایهٔ [[ماهیگیری]] و صنایع [[شیلات]]، [[کشاورزی]]، [[گردشگری]] و [[منابع انرژی]] تجدیدپذیر [[انرژی برقابی|هیدروالکتریکی]] و [[ژئوترمال]] استوار است. [[سیب‌زمینی]]، مهمترین فراوردهٔ کشاورزی ایسلند است. تولید ناخالص داخلی ایسلند، در سال ۲۰۰۷ میلادی، ۱۱٫۸۹ دلار می‌باشد که در مقایسه با سال گذشته ۱٫۸ درصد رشد داشته‌است. صادرات ایسلند، بیشتر شامل [[ماهی]]، فلز [[آلومینیم]]، [[فراورده‌های حیوانی]] و کانی [[سیلیس]] است که بیشتر این فراورده‌ها را به کشورهای [[هلند]]، [[بریتانیا]]، [[اسپانیا]]، [[ایالات متحده]] و [[آلمان]] صادر می‌کند. نیز از کشورهای ایالات متحده، آلمان، [[چین]]، [[دانمارک]]، [[سوئد]]، [[ژاپن]] و هلند، [[ماشین‌آلات]]، [[فراورده‌های نفتی]]، [[مواد خوراکی]] و [[پوشاک]] وارد می‌کند.

ایسلند بالاترین تولید سرانه [[برق]] را در بین تمامی کشورهای دنیا دارد و نزدیک به ۱۰۰ درصد برق و ۸۵ درصد کل انرژی مصرفی خود را از [[انرژی تجدیدپذیر|منابع انرژی تجدیدپذیر]] به دست می‌آورد. تقریباً تمام برق کشور در نیروگاه‌های [[انرژی برقابی|برقابی]] و [[زمین‌گرمایی]] تولید می‌شوند،&lt;ref&gt;[http://askjaenergy.org/2012/06/04/worlds-largest-electricity-producer-per-capita/ World’s largest Electricity Producer per Capita]&lt;/ref&gt; و ایسلند تنها کشور دنیا در این زمینه است.&lt;ref name="Aldred 2008"&gt;{{cite web | last=Aldred | first=Jessica | title=Iceland's energy answer comes naturally | website=the Guardian | date=2008-04-22 | url=http://www.theguardian.com/environment/2008/apr/22/renewableenergy.alternativeenergy | accessdate=2016-06-25}}&lt;/ref&gt; این کشور مقداری فراورده‌های نفتی را نیز برای حمل و نقل و ناوگان ماهیگیری خود وارد می‌کند. ایسلند یکی از معدود کشورهای دنیاست که توانایی تولید هیدروژن کافی به قیمت قابل قبول را دارد و در آن ایستگاه‌های فروش [[انرژی هیدروژن]] برای خودروهایی که از سوخت هیدروژن استفاده می‌کنند، ساخته شده‌است. از سال ۲۰۱۲ گفتگوهایی بین این کشور و بریتانیا برای برقراری یک خط انتقال برق به منظور صادرات برق این کشور انجام شده‌است.

== مردم ==
=== دین ===
{{جعبه میله
|title=دین در ایسلند – ۲۰۱۲&lt;ref name="Religious organisations membership"&gt;{{cite web|url=http://www.statice.is/Statistics/Population/Religious-organizations|title= Religious organisations membership|language=English|accessdate=2012-04-23|publisher=Statistics Iceland}}&lt;/ref&gt;
|titlebar=
|left1=دین
|right1=درصد
|float=left
|bars=
{{Bar percent|[[کلیسای ایسلند|کلیسای پروتستان ایسلند]]|blue|۷۶٫۸۱}}
{{Bar percent|[[پروتستان]]های دیگر|lightblue|۵٫۶۹}}
{{Bar percent|[[کاتولیک]]|red|۳٫۲۷}}
{{Bar percent|شاخه‌های دیگر [[مسیحیت]]|orange|۲٫۲۸}}
{{Bar percent|غیرمسیحی|green|۰٫۹}}
{{Bar percent|نامشخص|grey|۶٫۱}}
{{Bar percent|بی‌دین|lightgrey|۴٫۹۴}}
}}

ایسلندی‌ها طبق قانون اساسی ایسلند از آزادی دینی برخوردارند گرچه کلیسای ایسلند، که [[لوتریانیسم|لوتری]] است، [[کلیسای رسمی]] است.

ایسلند کشوری بسیار [[سکولاریته|سکولار]] است: همچون دیگر کشورهای نوردیک میزان فعالیت مذهبی مردم نسبتاً پایین است.&lt;ref&gt;{{Cite web|url = http://www.umich.edu/news/index.html?Releases/1997/Dec97/chr121097a|title = University of Michigan News Service|publisher = Umich.edu|date = 10 December 1997|accessdate = 26 January 2010}}&lt;/ref&gt;&lt;ref&gt;{{Cite web|url = http://www.iceland.is/people-and-society/Religion/|title = Religion &lt;People and Society &lt;Iceland.is&amp;nbsp;– Gateway to Iceland|publisher = Iceland.is|accessdate = 26 January 2010}}&lt;/ref&gt;

== جمعیت‌شناسی ==
کشور ایسلند ۳۱۳٬۳۷۶ نفر جمعیت دارد که میانگین سنی ایشان ۳۴٬۵ سال است. امید به زندگی برای زنان در این کشور ۸۲٫۶۲ سال و برای مردان ۷۸٫۳۳ سال است.

== فرهنگ ==
فرهنگ ایسلند از مهاجران [[وایکینگ]] سده نهم این ناحیه سرچشمه می‌گیرد. ایسلندی‌ها به میراث نیاکان وایکینگ خود افتخار می‌کنند و شجره‌نامه بسیاری از آنان به نخستین مهاجران بازمی‌گردد. زبان ایسلندی به زبان وایکینگ‌ها یعنی [[زبان نورس قدیم]] نزدیک است و از این‌رو ایسلندی‌ها به راحتی می‌توانند [[ساگاها]] – تاریخ و فولکلور مهاجران اولیه ایسلند- که به قرون وسطی تعلق دارند را بخوانند.&lt;ref&gt;[http://anthropology.ir/node/9658 انسان‌شناسی و فرهنگ: ایسلند]، بازدید: مه ۲۰۱۲.&lt;/ref&gt;

دورافتادگی و سده‌ها انزوا باعث شده تا فرهنگ نوردیک این کشور به‌نسبت دست‌نخورده بماند و زبان ایسلندی نیز (به‌جز [[زبان فاروئی]]) از دیگر زبان‌های [[اسکاندیناوی]] به زبان نورس قدیم نزدیک‌تر باقی‌مانده‌است.

ایسلندی‌ها هم‌چنین نسبت به دیگر کشورهای اسکاندیناوی و اروپا اهمیت بیشتری برای [[استقلال]] و [[خودکفایی]] قائلند؛ در یک نظرسنجی که از سوی کمیسیون اروپایی انجام شد، ۸۵ درصد از ایسلندی‌ها استقلال را «بسیار مهم» توصیف کردند در حالی‌که این درصد برای نروژی‌ها ۴۷ درصد، برای دانمارکی‌ها ۴۹ درصد و میانگین آن در میان کشورهای اتحادیه اروپا ۵۳ درصد بود.&lt;ref name="europeancommission"&gt;{{cite web |url=http://ec.europa.eu/public_opinion/archives/ebs/ebs_225_report_en.pdf |title=European Commission Eurobarometer Social values, Science and Technology analysis June 2005 p.35|format=PDF}}&lt;/ref&gt; ایسلندی‌ها هم‌چنین از تعهد کاری قوی برخوردارند و ساعات کاری روزانه آن‌ها از طولانی‌ترین ساعات کاری در میان کشورهای صنعتی است.&lt;ref&gt;Wilcox and Latif, pp. 65, 70.&lt;/ref&gt;

[[برابری‌خواهی]] در ایسلند از اهمیت بالایی برخوردار است و اختلاف درآمد در میان مردم آن از پایین‌ترین‌ها در جهان است. برابری میان زنان و مردان نیز در این کشور از وضعیت بسیار خوبی برخوردار است و ایسلند در میان سه کشور برتر در این زمینه است.&lt;ref&gt;[http://archive.is/20120913140510/www.thedailybeast.com/newsweek/galleries/2011/09/18/the-best-places-to-be-a-woman-photos.html#slide2 Best and Worst Countries for Women, from Iceland to the U.S. to Pakistan and Afghanistan]. The Daily Beast (2011-09-18). بازدید مه ۲۰۱۲.&lt;/ref&gt;

بر اساس آمار سال ۲۰۱۳ [[شاخص صلح جهانی]] ایسلند با توجه به نداشتن ارتش، آمار ناچیز جرم و جنایت و ثبات قابل توجه سیاسی-اقتصادی مسالمت‌آمیزترین فضا را در بین تمامی کشورهای دنیا داشته است.&lt;ref&gt;[http://www.visionofhumanity.org/pdf/gpi/2013_Global_Peace_Index_Report.pdf "2013 Global Peace Index"] Institute for Economics and Peace&lt;/ref&gt; ایسلند یکی از کشورهاییست که کمترین آمار جرم و جنایت را دارد به طوری که حتی نیروهای پلیس معمولاً غیر مسلح هستند. در سال ۲۰۱۳ برای اولین بار در تاریخ این کشور شخصی در درگیری مسلحانه با پلیس کشته شد.&lt;ref&gt;[http://www.asriran.com/fa/news/307361/پلیس-ایسلند-برای-اولین-بار-در-تاریخ-یک-نفر-را-کشت پلیس ایسلند برای اولین بار در تاریخ یک نفر را کشت] عصرایران&lt;/ref&gt;

== پانویس ==
{{پانویس|۲}}

== منابع ==
{{ویکی‌سفر}}
{{ویکی‌انبار-رده|Iceland}}
* [http://www.aftab.ir/travel/countries/iceland/geography/natural.php خبرگزاری آفتاب ۱].
* [http://www.aftab.ir/travel/countries/iceland/economy/parts.php خبرگزاری آفتاب ۲].
* [http://www.hamshahrionline.ir/News/Printable.aspx?id=47811 همشهری آنلاین].
{{چپ‌چین}}
* Harlow, Cathy, Iceland, Hunter Publishing Inc, ISBN 1-84306-134-1، pages ۱۶–۱۷.
* Wikipedia contributors, "Iceland," Wikipedia, The Free Encyclopedia, http://en.wikipedia.org/w/index.php?title=Iceland&amp;oldid=494521229 (accessed May 27, 2012).
{{پایان چپ‌چین}}
{{موضوع اروپا}}
{{اعضای ناتو}}
{{سازمان امنیت و همکاری اروپا}}
{{فرودگاه‌های ایسلند}}
{{کشورهای مستقل اروپا}}
{{داده‌های کتابخانه‌ای}}
{{عصرهای یخبندان}}
{{اکتشاف قطبی}}
{{پایتخت‌های اروپا}}

[[رده:ایسلند|ایسلند]]
[[رده:اروپای شمالی]]
[[رده:اروپای غربی]]
[[رده:ایالت‌ها و قلمروهای بنیان‌گذاری‌شده در ۱۹۴۴ (میلادی)]]
[[رده:جزیره‌های ایسلند]]
[[رده:جمهوری‌ها]]
[[رده:سرزمین‌های شمالی]]
[[رده:قلمروها و کشورهای ژرمنی‌زبان]]
[[رده:کشورهای اروپایی]]
[[رده:کشورهای جزیره‌ای]]
[[رده:کشورهای عضو سازمان ملل متحد]]
[[رده:کشورهای عضو ناتو]]
[[رده:کشورهای هم‌مرز با اقیانوس اطلس]]
[[رده:لیبرال دموکراسی]]
[[رده:مستعمرات سابق دانمارک]]
[[رده:مستعمرات سابق نروژ]]</text>
      <sha1>l0sdn0dotvaavt2h72d8sq718x0u44f</sha1>
    </revision>
  </page>
  