<page>
    <title>پرچم ایران</title>
    <ns>0</ns>
    <id>4254</id>
    <revision>
      <id>18127897</id>
      <parentid>18126204</parentid>
      <timestamp>2016-09-20T08:49:45Z</timestamp>
      <contributor>
        <username>Ladsgroup</username>
        <id>9395</id>
      </contributor>
      <minor />
      <comment>ویرایش [[Special:Contributions/Cyrus father of iran|Cyrus father of iran]] ([[User talk:Cyrus father of iran|بحث]]) به آخرین تغییری که [[User:Gnosis|Gnosis]] انجام داده بود واگردانده شد</comment>
      <model>wikitext</model>
      <format>text/x-wiki</format>
      <text xml:space="preserve">{{نوشتار برگزیده}}
{{Infobox flag
| Name = Iran
| Article =
| Nickname = ''پرچم سه رنگ''
| Image = Flag of Iran.svg
| Use = ۱۱۱۱۱۱
| Symbol = {{FIAV|normal}}
| Proportion = ۴:۷
| Adoption = ۱۹ اردیبهشت ۱۳۵۹
| Design = از دوره [[ناصرالدین شاه قاجار]] دارای سه رنگ شامل رنگ‌های سبز، سفید، و قرمز است
|Designer=[[حمید ندیمی]]
| Nickname2 = ''پرچم ملی''
| Image2 =
| Use2 = ۱۱۱۱۱۱
| Symbol2 = {{FIAV|historical}}
| Proportion2 = ۴:۷
| Adoption2 = {{dts|۱۹۵۸|۱|۴}}
}}

'''پرچم ایران''' از دورهٔ [[ناصرالدین‌شاه قاجار]] دارای سه رنگ شامل رنگ‌های سبز، سفید و سرخ است. نشان کنونی در پرچم ایران، [[نشان رسمی ایران|نشان جمهوری اسلامی]] نام دارد که شرح و تفسیر رسمی آن در اصل ۱۸ [[قانون اساسی]] آمده‌است. اما به‌طور خلاصه این نشان بیان‌گر واژهٔ «الله» و شعار [[اسلام|اسلامی]] «لا اله الا الله» است که روی رنگ سفید پرچم قرار گرفته‌است. همچنین ۲۲ «الله اکبر» به رنگ سفید و به نشانه پیروزی انقلاب در روز ۲۲ بهمن در حاشیه پایین رنگ سبز و حاشیه بالای رنگ سرخ نوشته شده‌است.

[[پرچم]] دوران هخامنشی به احتمال زیاد عقابی با بال‌های گشوده با قرص خورشیدی در پشت سر [[عقاب]] بوده‌است و در زمان [[اشکانیان]] پرچمی استفاده می‌شد که به [[خورشید]] مزین بوده‌است. منبع عمده ما از نشانه‌های اشراف دوره ساسانی و درفش‌های روزگار ساسانی، کتاب شاهنامه و منابع اسلامی می‌باشد. همچنین تعداد هجده مُهر مربوط به دوره ساسانی که در اطراف [[دریاچه خوارزم]] پیدا شده‌است و سنگ نوشته‌های ساسانی و پاره‌ای اشارات موجود در منابع [[روم|رومی]] آگاهی‌هایی در این زمینه به ما می‌دهند. در سده‌های آغازین پس از اسلام رنگ سیاه رنگ خلفای عباسی و پیروان و طرفداران آنها بوده و رنگهای سبز و سفید نیز رنگ مورد علاقه در پرچم‌های مخالفان [[خلافت عباسیان|عباسیان]] مانند علویان، [[خلفای فاطمی|فاطمیان]] مصر و شورشیان ایرانی بوده‌است. از حدود قرن ۹ هجری (پانزده میلادی) نشان [[شیر و خورشید]] نشان محبوبی در پرچم‌های ایران بوده‌است. این نشان در دوره‌های مختلف و نزد سلسله‌های شاهی مختلف به صورتهای متفاوتی تعبیر شده‌است. این نشان در ابتدا تنها نماد [[ستاره‌بینی]] بود نه نشانه پادشاهی، ولی بعدها تعبیری اسلامی-شیعی پیدا نمود.

تعبیرهای ملی‌گرایانه و سلطنتی از این نشان بعدها در دوران‌های قاجار و پهلوی به این نشان داده شد. در زمان [[فتحعلی شاه|فتحعلی شاه قاجار]] شمشیری به دست شیر داده می‌شود و استفاده از این نشان تا [[انقلاب ۱۳۵۷ ایران|انقلاب ۱۳۵۷]] ادامه پیدا می‌کند. نشان شیر و خورشید بعد از انقلاب ۱۳۵۷ با نشان جمهوری اسلامی جایگزین می‌گردد.

== تاریخچه ==
=== دوران باستان ===
[[پرونده:Standard of Cyrus the Great (White).svg|framepx|بندانگشتی|چپ|150px|پلاک مربوط به دوران هخامنشی در زمان [[کوروش بزرگ]].]]
[[پرونده:Achaemenid plaque from Persepolis.JPG|framepx|بندانگشتی|چپ|150px|پلاک مربوط به دوران هخامنشی در زمان [[کوروش بزرگ]].]]
در [[اوستا]] به درفشی به شکل گاو بالدار (درفشا) اشاره شده‌است. [[پرچم]] دوران هخامنشی به احتمال زیاد عقابی با بال‌های گشوده با قرص خورشیدی در پشت سر [[عقاب]] ([[شهباز]])&lt;ref name="EI ّDERAFŠ" /&gt; بوده‌است. در زمان [[اشکانیان]] پرچمی استفاده می‌شد که به [[خورشید]] مزین بوده‌است. دسته‌های هزار تایی ارتش اشکانی نیز دارای پرچمی [[ابریشم|ابریشمی]] مزین به [[اژدها]] بودند. در[[کتیبه]]‌های سنگی دوران [[ساسانیان|ساسانی]] نقش چهار پرچم را می‌توان یافت. یکی در [[سنگ‌نبشته بیستون|بیستون]] مربوط به [[شاپور دوم]]است که پرچم ترسیم شده گشوده نمی‌باشد. سه پرچم دیگر نیز در [[نقش رستم]] حک شده‌است. یکی متعلق به [[هرمز دوم]] منقش به [[صلیب|چلیپای]] ([[صلیب]]) افقی که دارای سه دنباله آویزان است. در نقش مربوط به [[بهرام دوم]] بر بالای سر نیزه بهرام حلقه‌ای دیده می‌شود که دو پارچه از آن آویزان است که دارای خطوطی عرضی می‌باشند و منگوله‌هایی نیز به آنها متصل می‌باشند. در نقش [[شاپور دوم]] در [[نقش رستم]]، پرچم دارای یک [[صلیب|چلیپا]] و منگوله‌هایی آویزان سه گوی راه راه مشابه گوی موجود در[[تاج]][[پادشاهان ساسانی]] می‌باشند.&lt;ref name="EI ّDERAFŠ "&gt;{{یادکرد
|فصل= DERAFŠ
|نویسنده= Shahbazi, A. Shapur.
|سال=2001
|شابک=}}&lt;/ref&gt; بنا به گفته [[کاوه فرخ]] منبع عمده ما از نشان‌های اشراف [[دوره ساسانی]] و درفشهای[[دوره ساسانی]]هجده مهر مربوط به [[دوره ساسانی]] است که در اطراف [[دریاچه خوارزم|دریاچه آرال]] پیدا شده‌است و همچنین کتیبه‌های ساسانی و پاره‌ای اشارات منابع [[روم|رومی]] اطلاعاتی در این زمینه به ما می‌دهند.&lt;ref name="Farrokh"&gt;{{یادکرد
|نویسنده=Kaveh Farrokh, Angus McBride.
|سال=2005}}&lt;/ref&gt;

==== درفش کاویان ====
اشاره به [[درفش کاویانی]] در [[اساطیر ایران]]، به قیام [[کاوه آهنگر]] علیه ظلم و ستم [[اژی‌دهاک|آژی‌دهاک]] ([[ضحاک]]) برمی‌گردد. در آن هنگام، کاوه برای آن که مردم را علیه [[ضحاک]] بشوراند، پیش‌بند چرمی خود را بر سر چوبی کرد و آن را بالا گرفت تا مردم گرد او جمع شوند. سپس کاخ فرمانروای خونخوار را در هم کوبید و [[فریدون]] را بر تخت شاهی نشانید.

[[فریدون]] نیز پس از آنکه فرمان داد تا پاره چرم پیش‌بند کاوه را با دیباهای زرد و سرخ و بنفش آراستند و در و گوهر به آن افزودند، آن را درفش شاهی خواند و بدین سان [[درفش کاویانی]] پدید آمد. بعدها نیز هر پادشاهی بدان گوهری به آن می‌افزود بگونه‌ای که در شب نیز درفش کاویان می‌درخشید. درفش کاویان نشان جمشید و نشان فریدون نیز نامیده می‌شد.&lt;ref&gt;[[فردوسی|حکیم ابوالقاسم فردوسی]]، [[شاهنامه|شاهنامه فردوسی]] [http://shahnameh.recent.ir/]&lt;/ref&gt;&lt;ref name="Kavian"&gt;{{یادکرد
|نویسنده= KHALEGHI-MOTLAGH, DJALAL.
|سال=2007
|شابک=}}&lt;/ref&gt;

===== تاریخ =====
از نظر تاریخی در متون [[زبان اوستایی|اوستایی]] و هیچ‌یک از نوشته‌های بجا مانده از دوران [[هخامنشیان|هخامنشی]]، [[سلوکیان|سلوکی]] و [[اشکانیان|اشکانی]] اشاره مستقیمی به درفش کاویانی نشده‌است. پژوهشگران امروزی در مورد اینکه آیا درفش کاویانی جدا از روایتهای اسطوره‌ای یک واقعیت تاریخی بوده‌است محتاطانه برخورد می‌کنند.&lt;ref name="Kavian" /&gt;
بیشتر دانش ما در مورد درفش کاویانی به منابع اسلامی بر می‌گردد. [[محمد بن جریر طبری]] در کتاب خود به نام [[تاریخ طبری|تاریخ الامم و الملوک]] می‌نویسد: درفش کاویان از پوست پلنگ درست شده، به درازای دوازده اَرش که اگر هر اَرش را که فاصله بین نوک انگشتان دست تا بندگاه آرنج است، ۶۰ سانتی‌متر به حساب آوریم، تقریباً پنج متر عرض و هفت متر طول می‌شود. [[علی بن حسین مسعودی|ابوالحسن مسعودی]] نیز به همین موضوع اشاره می‌کند. [[ابن خلدون]] گزارش می‌کند که درفش کاویانی دارای ستاره‌ای بود و چنین اعتقادی وجود داشت که تا زمانی که کسی این درفش را حمل می‌کند شکست ناپذیر است.&lt;ref name="Kavian" /&gt; کاوه فرخ بیان می‌کند که بالاترین نشان دوره ساسانی درفش کاویانی می‌باشد و تصویری بازسازی شده‌ای از درفش کاویان بر اساس شاهنامه ارایه می‌دهد.&lt;ref name="Farrokh" /&gt;

به هنگام [[حمله عرب‌ها به ایران]]، در جنگ [[قادسیه]] درفش کاویان به دست آنان افتاد و چون آن را نزد [[عمر بن خطاب]]، [[خلافت|خلیفه]] مسلمانان، بردند، وی از بسیاری گوهرها، درها و جواهراتی که به درفش آویخته شده بود، دچار شگفتی شد و به نوشته [[تاریخ بلعمی]] عمر خلیفه مسلمین دستور داد تا گوهرهای آنرا بردارند و آنرا بسوزانند.&lt;ref name="Kavian" /&gt;

==== پرچم ایران پس از تسخیر ایران توسط عرب‌ها تا زمان صفویه ====
[[پرونده:Flag Ghaznavid1.jpg|بندانگشتی|چپ|120px|پرچم [[غزنویان]] به نقل از کتاب تاریخ رشیدالدین]]
[[پرونده:Flag Ghaznavud2.jpg|بندانگشتی|چپ|120px|پرچم [[غزنویان]] به نقل از کتاب تاریخ رشیدالدین]]
پرچم [[امویان]] بر طبق گفتهٔ [[محمد بن جریر طبری|طبری]] سفید بوده‌است هرچند [[تاریخ بلعمی]] این پرچم را سبز رنگ توصیف کرده‌است. طبری نقل می‌کند که [[ابومسلم خراسانی]] دو پرچم می‌افراشت یکی سیاه رنگ و دیگری پرچمی سفید رنگ مزین به یک آیه قرآنی. نشان [[خلافت عباسیان|عباسیان]] نیز سیاه رنگ بود که به عبارت محمد رسول‌الله مزین بود. مخالفین عباسیون نیز به نشانه اعتراض از رنگهایی دیگر استفاده می‌کردند. بطور مثال [[خلفای فاطمی|فاطمیون مصر]] از پرچمی به رنگ سبز و علویان و بسیاری از شورشیان ایرانی از پرچمهای سفید رنگ استفاده می‌کردند.&lt;ref name="EI ّFlags" /&gt; تصاویر پرچم بر روی اشیاء باستانی بدست آمده از کشورهای اسلامی (و خصوصاً بر روی مینیاتورها) یافت می‌شود. از جمله قدیمی‌ترین آنها بشقاب براق ایرانی متعلق به قرن دهم میلادی است.&lt;ref name="David"&gt;{{یادکرد|فصلAlams=|نویسنده=David-Weill, J.|ویرایش= |ناشر=|سال=2009|شابک=}}&lt;/ref&gt;&lt;ref&gt;تصویر این بشقاب در صفحه 577 کتاب Phyllis Ackerman, in A. U. Pope, Survey of Persian Art , iii, 2766-82 یافت می‌شود.&lt;/ref&gt; در زمان مأمون خلیفه عباسی رنگ سبز رنگ شیعه بوده‌است.&lt;ref name="Frick "&gt;{{یادکرد|فصل= Possible source for some motifs of decoration on islamicceramics |نویسنده= Frick, F. A.|صفحه=10, p. 231-240|سال=1993|شابک=}}&lt;/ref&gt; هنگامی که امام رضا به ولایت عهدی رسید بر خلاف سنت عباسیان رنگ سبز را به عنوان رنگ خود برگزید و در نتیجه به پیروی به سنت‌های ایران پیش از اسلام متهم شد. گفته می‌شود او پس از این اعتراضات رنگ سیاه عباسیان را پذیرفت.&lt;ref name="EI ّFlags" /&gt;

بر طبق تصویری در کتاب تاریخ رشید الدین پرچم [[غزنویان]] معمولاً قرمز و غزنویان اغلب از طرح شطرنجی به عنوان نشان استفاده می‌کردند. هر چند بعضی نوشته‌های موجود مربوط به آن زمان چنین می‌نمایاند که آنان پرچمی مزین به [[هما|همای]] طلایی یا شیر طلایی حمل می‌کردند. قزوینی در قرن ششم هجری چنین نقل می‌کند در آن زمان پادشاهان شیعی پرچم‌هایی به رنگهای سبز و سفید و سایر پادشاهان کماکان به رسم [[خلافت عباسیان|عباسیان]] پرچمی سیاه رنگ داشتند.&lt;ref name="EI ّFlags" /&gt;

به نوشته [[ابوالفضل بیهقی|بیهقی]] سران قبایل سلجوقی علامتها یا بیرقهای مخصوص داشته‌اند. دربارهٔ نقش این پرچمها سندی موجود نیست. پس از آن که سلسله سلجوقی در [[خراسان]] پدید آمد و خلافت عباسی عملاً تابع [[طغرل بیک|طغرل بیگ]] شد، [[سلجوقیان]] از آداب عباسی- غزنوی -سامانی تقلید کردند و مظاهر حکومتیشان رنگ اسلامی گرفت. باوجود این، برخی سنتهای قبیله‌ای را حفظ کردند، از جمله این که طغرل به عنوان مهراز نقش چماق استفاده می‌کرده‌است. لیکن از زمان [[آلپ ارسلان|الب ارسلان]]، مهرها شکل اسلامی یافت.&lt;ref name="EIS"&gt;{{یادکرد|فصل= تاریخچه پرچم در جهان اسلام|کتاب=دانشنامهٔ بزرگ اسلامی|نویسنده= فؤاد کوپریلی}}[http://www.encyclopaediaislamica.com/madkhal2.php?sid]&lt;/ref&gt;

[[سلجوقیان]] از زمان طغرل پرچم سیاه را همراه با سایر نشانهای قدرت از خلفای عباسی گرفتند. ازرقی در قصیده‌ای در رسای طغانشاه، پرچم سپاه او را قرمز خوانده‌است. با این حال رنگ پرچم رسمی سلجوقیان معلوم نیست و به احتمال زیاد، همان رنگ رسمی عباسیان و غزنویان، یعنی سیاه بوده‌است.&lt;ref name="EIS" /&gt; از اشعار شاعران آن دوره، چون انوری و ظهیر فاریابی، برمی آید که پرچمها نقشهایی از قبیل ماه، اژدها، شیر، پلنگ و هما داشته‌اند، اما معلوم نیست که این نقشها بر روی پرچمها ترسیم گردیده یا بر بالای چوب پرچم نصب شده بوده‌اند و احتمالاً به هر دو صورت وجود داشته‌است. «امیرِ علَم» (بیرق‌دار) در تشکیلات سلجوقیان مقام مهمی داشته‌است.&lt;ref name="EIS" /&gt;
پرچم [[خوارزمشاهیان]] در نگاره‌ای ایرانی که [[بخارا]] را در محاصره مغولها نشان می‌دهد، به رنگ زرد نشان داده شده‌است، ولی چون این نقاشی در عصر خوارزمشاهیان ترسیم نشده‌است، نمی‌توان آنرا (قاطعانه) مطابق با واقع دانست. اما بنابر پاره‌ای شواهد می‌توان سیاه بودن پرچم را نیز در این دوره محتمل دانست.&lt;ref name="EIS" /&gt;

=== افزوده شدن نقش شیر و خورشید ===
[[پرونده:Earliest example of a banner bearing the lion and sun.jpg|راست|150px|بندانگشتی| قدیمی‌ترین پرچم [[شیر و خورشید]] دار شناخته شده به سال ۸۲۶ هجری قمری (حدود ۱۴۲۳ میلادی) همزمان با دورهٔ [[تیموریان]]]]
[[پرونده:Lion-and-sun-coin.jpg|بندانگشتی|چپ|150px|سکه شیر و خورشید دوران [[سلجوقیان]] روم]]
حجم عظیم شواهد تاریخی و متون ادبی و باستان‌شناسی که [[احمد کسروی]]، [[مجتبی مینوی]] و [[سعید نفیسی]] گردآوری و بررسی کرده‌اند، نشان می‌دهد که خورشید در [[شیر (صورت فلکی)|صورت فلکیِ اسد]] در [[منطقةالبروج]] از قرن هفتم هجری نقشی نمادین و رایج شد. تحقیقات مینوی، نفیسی و کسروی نشان می‌دهد که این نشان از [[ستاره‌بینی|ستاره بینی]] وارد فرهنگ عام، نشان‌ها و نقوش هنری شده‌است و از آنجا به تدریج و در حدود قرن نهم هجری معادل قرن پانزده میلادی به نقوش پرچم‌ها وارد می‌شود. بگفته شاپور شهبازی در ایرانیکا «این نماد تلفیقی از سنن کهن ایران و عرب و ترک و مغول بود.»&lt;ref name="EI ّFlags" /&gt;

قدیمی‌ترین پرچم [[شیر و خورشید]] دار شناخته شده به سال ۸۲۶ هجری قمری (حدود ۱۴۲۳ میلادی) همزمان با دورهٔ [[تیموریان]] بر می‌گردد. این پرچم در مینیاتوری از شاهنامه شمس الدین کاشانی (یک منظومه از جهانگشایی مغولان) به تصویر کشیده شده‌است. این [[مینیاتور (ابهام‌زدایی)|مینیاتور]] که حمله مغولان به حصار شهر [[نیشابور]] را نشان می‌دهد. سربازان ([[مغول]]؟) را نشان می‌دهد که پرچمی مزین به نشان شیر و خورشید در کنار پرچمی دیگر مزین به هلال ماه حمل می‌کنند.&lt;ref name="EI ّFlags" /&gt;

فؤاد کوپریلی در نوشتاری که در مورد پرچم قبایل [[ترک (ابهام‌زدایی)|ترک]] دارد، در مورد پرچم‌های دوره ایلخانان و تیموریان می‌نویسد: «در نقاشیهای برخی از نسخه‌های فارسی راجع به تاریخ مغول، پرچمی با زمینه آبی و تصویر گرگ و سایر نقوش مشاهده می‌شود که اثبات مطابقت آنها با واقعیات تاریخی نیاز به تحقیق دارد. به نوشته حافظ ابرو، امیراحمد خلج پرچم سرخ داشته‌است. در سپاه از پرچمهایی به رنگهای زرد و قرمز نیز استفاده می‌شده و روی آنها تصاویر گوناگونی از قبیل اژدها، شیر، قره قوش (نوعی عقاب) و [[شیر و خورشید]] منقوش بوده‌است. احتمال زیاد می‌رود که تمغاهای خصوصی نیز روی پرچمها به کار می‌رفته‌است. در این دوره، به مقامات بلندپایه پرچم و طبل و علَم نظامی (به مغولی: توغ و کورْگه) داده می‌شده‌است. ایلخانیان از سویی تحت تأثیر آداب و رسوم کهن مغول ـ ترک و از سوی دیگر تحت تأثیر غزنویان و [[سلجوقیان]] بودند و بویژه در مظاهر حقوقی و علامات حکومتی از تمدن سلجوقیان متأثر بودند. بر نوک پرچمها، هلال («ماهچة عَلَم») فلزی نصب می‌شد.» راهبی اسپانیایی که در قرن هشتم در کتابش تصویری از پرچم ایران با زمینه زرد و [[تمغا|تمگای]] (تمغا) چهارگوش قرمز در وسط ارائه می‌کند که به احتمال زیاد به دوره [[ایلخانیان]] تعلق دارد. در نسخه‌ای از شاهنامه نوشته شده در قرن نهم (زمان مغولها) نگاره‌ای بچشم می‌خورد که پرچمی را با تصویر شیر و خورشید در وسط نمایش می‌دهد. این پرچم به احتمال زیاد متعلق به ایلخانیان است، زیرا این نقش، نقشی رایج روی سکه‌های ایلخانان بوده‌است.&lt;ref name="EIS" /&gt;

فؤاد کوپریلی همچنین می‌گوید: {{گفتاورد|«تصویر شیر و خورشید در [[سکه]]‌های برخی از فرمانروایان این سلسله &lt;nowiki&gt;[آق قویونلوها]&lt;/nowiki&gt; و بعضی سلسله‌های دیگر ترک فقط نقشی نجومی است نه مظهر حکومت. با وجود این، می‌توان حدس زد که به منزلهٔ نقش نیز در بعضی پرچمها به کار رفته باشد.»}}با توجه به این پرچم و نمونه‌های مشابه آن در قرن نهم هجری قمری (پانزده میلادی)، بسیاری از مراجع معتبر مانند [[دانشنامه بریتانیکا]] و [[دانشنامه ایرانیکا]] زمان اولین مدارک موجود از استفاده شیر و خورشید در پرچمهای ایران را این دوران می‌دانند.&lt;ref name="EIS" /&gt;&lt;ref&gt;{{چپ‌چین}}Flag of Iran. (2008). In [[دانشنامه بریتانیکا|Encyclopædia Britannica]]. Retrieved November 22, 2008, from Encyclopædia Britannica Online: [http://www.britannica.com/EBchecked/topic/579865/Flag-of-Iran] {{پایان چپ‌چین}}&lt;/ref&gt;[[پرونده:Nadir Shah-seal-lion and sun.jpg|بندانگشتی|چپ|200px|مهر نادرشاه [[نشان شیر و خورشید]] با عبارت «المُلک لله» به معنای تمام حکومت از آن خداوند است]]

==== پرچم در دوران صفویان و افشار ====
{{همچنین ببینید|شیر و خورشید}}
[[پرونده:Safavids' Flag 1715 AD.jpg|بندانگشتی|راست|200px|پرچم [[محمدرضا بیگ]] فرستاده شاه [[سلطان حسین صفوی]] به سال ۱۷۱۵ میلادی در هنگام ورود به [[کاخ ورسای]]&lt;ref name="EI ّFlags" /&gt;]]در میان شاهان سلسله [[صفویان]] که حدود ۲۳۰ سال بر ایران حاکم بودند، [[شاه اسماعیل یکم|شاه اسماعیل اول]] بر روی پرچم خود نقش شیر و خورشید نداشت.&lt;ref name="EI ّFlags"&gt;Shahbazi, A. Shapur (2001). "Flags". دانشنامهٔ ایرانیکا&lt;/ref&gt; [[شاه تهماسب یکم|شاه تهماسب صفوی]] دستور داد به جای شیر و خورشید تصویر گوسفند (نماد برج حمل) را هم بر روی پرچمها و هم بر سکه‌ها ترسیم کنند.&lt;ref&gt;{{یادکرد وب| نشانی = http://www.4shared.com/file/53449502/d32e9e17/Tarikhche_Shir_O_Khorshid.html| عنوان = تاریخچه شیر و خورشید؛ نوشته: احمد کسروی | تاریخ بازدید = مهر ۱۳۸۷| تاریخ = 1356| ناشر = چاپ رشدیه | زبان =| پیوند بایگانی = http://www.webcitation.org/67WAKs5f6 | تاریخ بایگانی = ۰۹ مه ۲۰۱۲}}&lt;/ref&gt; [[شاه اسماعیل دوم]] برای نخستین بار [[نماد شیر و خورشید]] را به رنگ طلایی بر روی پرچم ایران [[سوزن دوزی]] کرد. این پرچم تا آخر دوره صفوی نیز درفش رسمی ایران بود.&lt;ref&gt;{{یادکرد وب |نشانی=http://www.flyingcolours.org/product-detail.php?ID=2191|عنوان=Flag after Ismail II (1576-1732) |بازبینی=4 November 2013 |ناشر=jstor.org|نشانی بایگانی=http://www.webcitation.org/6KsZNmi8N|تاریخ بایگانی=4 November 2013 |کد زبان=en}}&lt;/ref&gt; هر چند صفویان از علم‌ها و پرچمهای متفاوتی استفاده می‌نمودند، چنین می‌نماید که تا زمان [[شاه عباس یکم|شاه عباس کبیر]] پرچم شیر و خورشید پرچم اصلی صفوی می‌شود. در این زمان اروپاییانی که از ایران بازدید کرده‌اند پرچمهای ایران را [[مثلث|سه گوش]]، مزین به نقش‌های شیر و خورشید، ذوالفقار یا آیات قرآنی توصیف کرده‌اند. در این زمان این نشان تفسیری شیعی پیدا می‌کند. آنگونه که پیدا است نزد صفویان شیر موجود در شیر و خورشید، مظهر امام علی و خورشید، مظهر فر [[دین]] یا عظمت خداوندی بود که همان تغییر شکل یافته فر ایزدی است می‌باشد.&lt;ref name="EI ّFlags" /&gt; بگفته افسانه نجم‌آبادی، استاد دانشگاه هاوارد، شیر و خورشید مظهر دوپایه ایران آن زمان بود. مذهب و حکومت.&lt;ref name="Najmabadi"&gt;{{یادکرد|فصل= II|کتاب=Gender and sexual anxieties of Iranian Modernity|ناشر= University of California Press|چاپ= |شهر= |کوشش= |ویرایش= |سال=2005 |شابک=ISBN 0-520-24262-9 |نویسنده=Najmabadi, {{چر}}Afsaneh |نویسندگان سایر بخش‌ها=|ترجمه=|صفحه=68-88 pages |زبان=en |مقاله= |ژورنال= |نشریه= |تاریخ= |دوره= |شماره= |شاپا=}}&lt;/ref&gt;

{{multiple image
|caption1
|image1 = Flag of Persia 1502-1524.svg|alt1 = یکی از پرچمهای شناخته شده شاه اسماعیل اول|image2 = Afsharid Imperial Standard (3 Stripes).svg|alt2 = درفش سه رنگ [[نادر شاه|نادرشاه افشار]]|image3 = Afsharid Imperial Standard (4 Stripes).svg|alt3 = درفش چهار رنگ [[نادر شاه|نادرشاه افشار]]|footer = &lt;span style="font-size: large;"&gt;دوران صفویان و افشار&lt;/span&gt;

از چپ به راست:

«یکی از پرچمهای شناخته شده شاه اسماعیل اول»

«درفش سه رنگ [[نادر شاه|نادرشاه افشار]]»

«درفش چهار رنگ نادرشاه افشار»|footer_background = #BBDD99|background color = #BBDD99|footer_align = center|width = 180}}در درفش شاهی یا بیرق سلطنتی [[نادر شاه|نادرشاه افشار]] از رنگ سبز دوران صفوی که در آن زمان نشان تشیع بود، استفاده نمی‌شده‌است. [[نادر شاه]] از دو استاندارد سلطنتی استفاده می‌کرد. درفشی سه رنگ با رنگهای قرمز، آبی و سفید و دیگری درفش‌هایی که دارای رنگهای قرمز، آبی، سفید و زرد بود که بدون تزئینی بودند. اما مهر نادر [[نشان شیر و خورشید]] با عبارت «الملک الله» بوده‌است.&lt;ref name="EI ّFlags" /&gt;{{سرخط}}

==== پرچم ایران از دوره قاجار تا پایان سلسله پهلوی ====
[[پرونده:Triangular silk flag of Qajar Dynasty Iran.jpg|بندانگشتی|چپ|250px|پرچم سه گوش قاجاری مربوط به اواسط قرن نوزدهم؛ ابعاد پرچم ۳٫۶ در ۲٫۰۳ متر می‌باشد. در حاشیه پرچم آیه‌های قرآنی و توسل به معصومین حک شده‌است.&lt;ref&gt;{{harvnb|Barker|۱۹۹۵|p=137}}&lt;/ref&gt;]]

===== پرچم شیر و خورشید با شیر شمشیردار =====
این نقش در اوایل دورهٔ قاجار به شکلی کاملاً ناهمسان روی سکه‌ها، نشانها و پرچمها ظاهر شد. [[فتحعلی شاه|فتحعلی شاه قاجار]] به تقلید از [[لژیون دونور|نشان لژیون دونور]] [[فرانسه]]، نشان شیر و خورشید ایرانی را در ۱۲۲۲–۱۲۲۵ پدیدآورد تا به دیپلماتها و مقامات اروپایی اعطا کند. به این ترتیب ایران دارای پرچمی رسمی با نشان شیر و خورشید شد. بدین سان است که یک [[سده|قرن]] بعد نویسنده‌ای اروپایی می‌نویسد: «ایران امروزه به سرزمین شیر و خورشید معروف است».&lt;ref name="EI ّFlags" /&gt;

[[گاسپار دروویل]] که در ۱۸۱۲–۱۸۱۳م در ارتش ایران خدمت کرده بود، گزارش می‌دهد که پرچم‌ها و نشان‌های ایرانیان دارای نشان زرهی [[کشور]]، یعنی یک شیر خوابیده و خورشید در حال طلوع همراه با عبارت سلطان بن سلطان فتحعلی شاه قاجار است. پرچمها قرمز رنگ اند و در تارک آنها یک دست نقره‌ای به نشانه دست علی به چشم می‌خورد. [[لویی دوبو]] می‌گوید که [[محمد شاه قاجار|محمدشاه قاجار]] (جانشین فتحعلی شاه) دو پرچم داشته‌است: «یکی با نقش شمشیر [[علی]]، که دو لبه‌است» و دیگری «با نقش یک شیر خوابیده و خورشیدی که از پشت آن طلوع می‌کند». پرچم دوم پرچم اصلی کشور بود.&lt;ref name="EI ّFlags" /&gt; دروویل تصاویر جالبی از پرچم ایران آورده‌است. در یکی از این تصاویر شیر با شمشیری در دست تصویر شده‌است. این نخستین باری است که با ظهور شیر [[شمشیر]] در دست روبه رو می‌شویم؛ نمادی که از عصر [[محمد شاه قاجار|محمدشاه قاجار]] به بعد به نشان متعارف ملی ایران تبدیل شد. گویا از اواخر دوران فتحعلی شاه به تدریج دو پرچم شیر و خورشید و [[ذوالفقار]] علی با هم تلفیق می‌شود و شیر که مظهر علی بوده‌است شمشیر دریافت می‌کند.&lt;ref name="EI ّFlags" /&gt;

افسانه نجم‌آبادی تغییراتی که در عرصه اجتماعی سیاسی ایران از زمان [[فتحعلی شاه]] شروع می‌شود را عامل تغییرات اعمال شده بر نشان شیر و خورشید می‌داند. [[افسانه نجم‌آبادی]] می‌نویسد که از زمان فتحعلی شاه به تدریج جنبه مذهبی حکومت و شاهان ایران کمرنگ می‌شود و به دنبال آن تفسیر شیعی شیر و خورشید جایش را به تفسیری ملی گرایانه می‌دهد. نوشته‌های بازمانده از آن زمان از جمله شعری به قلم خود شاه ایران نشان می‌دهد که خورشید در آن زمان استعاره از شاه ایران است و اشاره به جمشید، شاه اسطوره‌ای ایران در شاهنامه فردوسی داشت. در این نوشتارهای برجامانده از آن زمان به شیر نیز استعاره‌ای برگرفته از اسطوره‌های [[شاهنامه]] نسبت داده‌اند. شیر در آن زمان اشاره به رستم داشت که شیر نشان او بود و نشانگر پهلوانان و دلاوران ایرانی داشت که آماده برای پاسداری از ایران بودند.&lt;ref name="Najmabadi" /&gt; شهبازی با نقل فرمانی از زمان محمد شاه نشان می‌دهد که چگونه در اثر مراودات ایرانیان با اروپاییان و آشنایی مجدد شاهان ایران با عظمت ایران باستان نشان شیر و خورشید تعبیری ملی گرایانه پیدا می‌کند. گویا [[محمدشاه]] در سال ۱۲۵۲ فرمانی رسمی صادر کرد که شکل و کارکرد انواع نشان‌های شیر و خورشید را تعیین و تعبیری ملی گرایانه از این نشان ارائه می‌دهد. برای نخستین بار از زمان [[محمد شاه قاجار|محمدشاه قاجار]] است که در بسیاری از [[سکه]]‌ها و نشان‌ها تاجی بر بالای خورشید قرار داده شد.&lt;ref name="EI ّFlags" /&gt;[[پرونده:Battle Between Persians and Russians - State Hermitage Museum.jpg|بندانگشتی|چپ|250px|این نقاشی که زمانی قصر [[عباس میرزا]] ولی عهد فتحعلی شاه در تبریز را تزیین می‌نموده است، صحنه پیروزی ایرانیان بر روسها در نبرد سلطان‌آباد در ۱۳ فوریه ۱۸۱۳ و در خلال جنگهای ایران و روس ترسیم می‌کند. لشکر ایران در این نبرد درفشی با نشان شیر و خورشید حمل می‌نمایند و شیر در این تصویر شمشیری در دست دارد.&lt;ref name="Hermitage"&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= |نویسندگان سایر بخش‌ها=|ترجمه=|صفحه= |زبان=en |مقاله= [http://www.arthermitage.org/Painting/Battle-Between-Persians-and-Russians.html Battle Between Persians and Russians] |ژورنال= |نشریه=State Hermitage Museum |تاریخ= |دوره= |شماره= |شاپا=}} Retrieved on 2009-09-19.&lt;/ref&gt;]]

=== پرچم سه رنگ ایران ===
برای اولین بار در دوران صدارت [[امیرکبیر]] به سال ۱۸۴۹ در سفارت ایران در لندن پرچم شیر و خورشید ایران برافراشته شد.&lt;ref&gt;گردآورنده:علی آل داوود. نامه‌های امیر کبیر به انضمام رساله نوادر الامیر. چاپ اول. تهران: نشر تاریخ ایران، ۱۳۷۱.&lt;/ref&gt;[[پرونده:Persia flag 1925.JPG|بندانگشتی|250px|پرچم ایران که در دانشنامه [[تیتوساناکیرجا]] و در خلال سالهای ۱۹۲۵ تا ۱۹۲۸ چاپ شده است.]]
[[یحیی ذکاء]] تصویر دو پرچم از مهمترین پرچمهای رایج در روزگار قاجار مربوط به سال ۱۳۰۶ هجری قمری، ۱۸۸۶ میلادی را آورده‌است. اولین پرچم مربع شکل است که نوار بالایی آن سبز و پایینی قرمز است، زمینه پرچم سفید رنگ است و در مرکز آن یک [[نشان شیر و خورشید|شیروخورشید]] قرار دارد. از این پرچم برای ساختمان‌های دولتی و یادمان‌های سلطنتی، قلعه‌ها و بنادر و هرآنچه به [[دولت]] و سلطنت مربوط بود استفاده می‌کردند. پرچم دیگر نیز سه رنگ است با این تفاوت که پهنای نوارها مساوی است. شیر و خورشید چنان در میان این پرچم جای گرفته که هر سه رنگ را دربر می‌گیرد. این پرچم را می‌توان نخستین پرچم «سه رنگ» ایران دانست، ولی سالها طول می‌کشد تا این پرچمها کاملاً جا بیفتد.

اینکه این سه رنگ با چه تعبیری در آن زمان انتخاب شده‌است محل اختلاف نظر است؛ ولی رنگ انتخاب رنگهای سبز و سفید بی ارتباط با سنت‌های شیعی و اسلامی نبوده و سرخ نشان دهنده قدرت نظامی بوده‌است.&lt;ref name="EI ّFlags" /&gt; بعدها نشان پرچم تعبیری منطقی بدین صورت یافت که رنگ سبز به عنوان نشان [[اسلام]]، رنگ سفید نشان صلح و سرخ نشان رشادت و دلاوری تفسیر شد.&lt;ref name="EI ّFlags" /&gt;

این ترسیم پرچم تا زمان [[جنبش مشروطه ایران|انقلاب مشروطیت]] ادامه پیدا می‌کند. هرچند در ابتدای مشروطیت عده‌ای قصد داشتند که پرچمی سرخ رنگ با نشان [[شیر و خورشید]] را جایگزین پرچم سه رنگ کنند؛ ولی سرانجام الحاقیه پنجم قانون اساسی ۱۲۸۵/۱۹۰۶ مشروطه پرچم سه رنگ سبز و سفید و سرخ بصورتی که اکنون می‌شناسیم همراه با شیر و خورشید را نشان رسمی ایران اعلام می‌کند.

=== پرچم دوره پهلوی ===
[[پرونده:Flag of Iran before 1979 Revolution.png|بندانگشتی|200px|پرچم ایران پیش از [[انقلاب اسلامی ایران]]]]

در زمان [[رضا شاه|رضا شاه پهلوی]] پرچم مشروطه حفظ شد با این تفاوت که شیر با چهره واقعی تری ترسیم می‌شد و دیگر خورشید بصورت زنانه ترسیم نمی‌گردید و خورشید تنها دارای انواری بود. در این زمان در بسیاری از موقعیتها نظیر استفاده‌های نظامی پرچم دارای تاج پهلوی نیز بوده‌است.&lt;ref name="EI ّFlags" /&gt; در سال ۱۳۱۴ اندازهٔ پرچم‌های افراشته شده برفراز عمارت‌ها و ساختمان‌های دولتی با نسبت دو در سه و پرچم‌های برافراشته شده بر فراز کشتی‌ها، کما فی السّابق با نسبت یک در سه تعیین گردید.&lt;ref&gt;{{Cite web|url = http://law.dotic.ir/AIPLaw/lawview.do?reqCode=lawView&amp;lawId=190659&amp;isLaw=0|title = مقرره 64940 :تعیین قطع پرچم‌های ملی و دولتی و نظامی جنگی|date = |accessdate = |website = سامانهٔ ملّی قوانین و مقررات جمهوری اسلامی ایران (فقط با مرورگر فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}&lt;/ref&gt;[[پرونده:Old Azadi Tower.JPG|بندانگشتی|200px|پرچم ایران در میدان (شهیاد)، [[میدان آزادی (تهران)|میدان آزادی]] کنونی، پیش از [[انقلاب اسلامی ایران]]]]

در همین زمان واژه‌های مصطلح در زبان فارسی شامل درفش (فارسی)، علم (عربی) و بیرق (ترکی)&lt;ref name="EI ّFlags" /&gt; با واژه پرچم که این واژه از زبان سغدی به زبان [[ترکی]] و از آنجا به زبان [[فارسی]] راه یافته‌است.&lt;ref&gt;فرهنگ فارسی معین&lt;/ref&gt; این واژه به مرور زمان، به حکم اطلاق جزء بر کل، بر خود درفش نیز اطلاق شده و نخستین [[فرهنگستان ایران]] کاربرد آن را به همین معنی و به جای علم و بیرق تأیید کرده است.&lt;ref&gt;نجفی، ابوالحسن. غلط ننویسیم (فرهنگ دشواریهای زبان فارسی. - تهران: مرکز نشر دانشگاهی، چاپ هفتم، ۱۳۷۴. ص. ۹۰ ISBN 964-01-0559-7&lt;/ref&gt; این اقدام اعتراض نافرجام بعضی فرهیختگان از جمله پور داوود را در برداشت. استاندارد اندازه پرچم‌ها مجدداً در ۱۳۳۶ هجری شمسی و در زمان نخست وزیری اقبال مجدداً تعین شد.&lt;ref name="EI ّFlags" /&gt;

==== دوران سه پرچمی ====
{{double image|left|Naval flag of Iran 1933-1980.svg|160|State Flag of Iran (1964-1980).svg|۱۶۰|پرچم [[شیر و خورشید]] ایران دارای نقش [[تاج شاهنشاهی]] (سمت راست){{سخ}}
پرچم [[شیر و خورشید]] نشان ایران با [[درازا]] و [[پهنا|پهنای]] استاندارد (سمت چپ)}}مدتی از دوره [[محمدرضا پهلوی]]، ایران دارای سه پرچم رسمی بوده‌است:
* پرچم ملی: که فقط دارای سه قسمت مساوی به رنگ سبز، سفید و سرخ و با نشان شیر و خورشید بود. این پرچم، همان پرچمی بود که برفراز ساختمان‌های اداری و روی میزها افراشته می‌شد.
* . پرچم دولتی (نظامی): که تفاوت آن با پرچم ملی در نقش شیر و خورشید آن بود. به این صورت که یک تاج پهلوی در بالای شیر و خورشید نقش می‌بست و دورِ شیر و خورشید، یک دایره برگِ خرما (بالم) به طوری که از پایین به شکل پاپیون زده شروع و به سمت بالا باز می‌شد؛ رسم می‌گشت. این پرچم فقط مخصوص دستگاه‌های دولتی، آن هم در مراسم‌های رسمی و تشریفات دیپلماتیک بود.
* پرچم سلطنتی: که به رنگ آبی آسمانی بوده و در گوشه سمت چپ آن [[تاج پهلوی]] نقش شده بود. این پرچم نیز فقط مخصوص مراسم‌های رسمی و سلطنتی بود.&lt;ref&gt;{{یادکرد|کتاب=|نویسنده= شکیباپور، عنایت‌الله شکیباپور|ترجمه= |ناشر = کتابفروشی اشراقی|چاپ=|شهر=|کوشش=|ویرایش=|صفحه=۲۹۷|سال=|شابک=}}&lt;/ref&gt;&lt;ref name=":0"&gt;{{Cite web|url = http://law.dotic.ir/AIPLaw/lawview.do?reqCode=lawView&amp;lawId=164493&amp;isLaw=1&amp;type=all&amp;searchText=پرچم&amp;synonyms=|title = مقرره 48871: تصویب‌نامه راجع به پرچم ایران|date = |accessdate = |website = سامانهٔ ملی قوانین و مقررات جمهوری اسلامی ایران، فقط با فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}&lt;/ref&gt;

===== ویژگی‌های استاندارد پرچم(ها) در دوران پهلوی =====
# پرچم(ها) به ترتیبِ عمودی، از سه رنگ مساوی سبز، سفید و قرمز تشکیل می‌شدند.
# نشان شیر و خورشید طلایی در وسط پرچم نقش می‌بست. به طوری که سر شیر به طرف چوبه پرچم بوده و در دست شیر یک شمشیر به صورت عمودی قرار داشته است. پای شیر به طرف رنگ قرمز و دم شیر به صورت قلاب کمر با یک خم به بالا قرار داشت. نگاه شیر نیز متمایل بود. خورشید نیز به طور نیم قرص در انتهای کمر و گردن شیر قرار داشت. به طوری که اشعه‌های خورشید به سمت سر شیر تجاوز می‌کرد.
# نسبت طول به عرض پرچم، هفتاد و پنج به یک بود.
# پرچم دولتی (نظامی) به شکل پرچم ملی بود، با این تفاوت که یک تاج پهلوی در بالای شیر و خورشید نقش می‌بست و دورِ شیر و خورشید، یک دایره برگِ خرما (بالم) به طوری که از پایین به شکل پاپیون زده شروع و به سمت بالا باز می‌شد؛ رسم می‌گشت. این پرچم فقط مخصوص دستگاه‌های دولتی، آن هم در مراسم‌های رسمی و تشریفات دیپلماتیک بود.
# تمامی مشخّصات فوق باید در دو طرف پرچم به صورت یک شکل واحد نقش می‌بست.
# میلهٔ پرچم به رنگ سفید و طول آن سه برابر عرض پرچم بود. طنابی که پرچم به آن متصل می‌گشت نیز باید به رنگ سفید می‌بود. برسر چوب‌های پرچم‌های رسمی نیز، قُبّه‌ای سفید و کروی نصب می‌شد.&lt;ref name=":0" /&gt;

== پرچم [[جمهوری اسلامی ایران]] ==
[[پرونده:Flag of Iran.svg|بندانگشتی|چپ|450px|پرچم کنونی ایران پس از [[انقلاب اسلامی ایران]]]]این [[پرچم]]، بیانگر اسلامی بودن [[حکومت]] است.&lt;ref name=":1"&gt;{{Cite web|url = http://www.isiri.org/portal/files/std/1.htm%23|title = استاندارد ویژگیهای پرچم جمهوری اسلامی ایران|date = |accessdate = |website = پرتال سازمان ملی استاندارد ایران|publisher = سازمان ملی استاندارد ایران|last = |first =}}&lt;/ref&gt; در اصل هجدهم [[قانون اساسی جمهوری اسلامی ایران]] مصوب سال ۱۳۵۸ (۱۹۷۹ میلادی) در مورد پرچم رسمی کشور گفته شده‌است که پرچم رسمی کشور از سه رنگ سبز، سفید و سرخ تشکیل می‌شود و [[نشان رسمی ایران|نشان جمهوری اسلامی]] (تشکیل شده با حرف الله) در وسط آن قرار دارد.&lt;ref&gt;متن قانون اساسی جمهوری اسلامی ایران - اصل هجدهم فصل دوم: «پرچم رسمی ایران به رنگهای سبز و سفید و سرخ» یا علامت مخصوص جمهوری اسلامی شعار «الله اکبر» است.{{Cite web|url = http://www.divan-edalat.ir/show.php?page=base|title = قانون اساسی جمهوری اسلامی ایران|date = |accessdate = |website = دیوان عدالت اداری|publisher = قوه قضائیه جمهوری اسلامی ایران - دیوان عدالت اداری|last = |first =}}&lt;/ref&gt;

=== ویژگی‌های تنها پرچمِ رسمی ایران ===
شورای انقلاب، درتاریخ ۱۳۵۹/۰۴/۱۵ با ابلاغ ویژگی‌های کلی پرچم، اعلام کرد که مشخصات هندسی و فنی پرچم با رعایت استانداردهای ابلاغی مؤسسهٔ استاندارد و تحقیقات صنعتی ایران باشد؛&lt;ref&gt;شورای انقلاب جمهوری اسلامی ایران در جلسه مورخ ۱۵ /۴ / ۵۹ تصویب نمودند که پرچم رسمی ایران طبق اصل هیجدهم قانون اساسی به رنگهای سبز و سفید و سرخ با
علامت مخصوص جمهوری اسلامی ایران و شعار «الله‌اکبر» و با مشخصات زیر باشد:
ـ علامت مخصوص جمهوری اسلامی ایران به رنگ سرخ در وسط پرچم قرار می‌گیرد.
ـ شعار الله اکبر به رنگ سفید و با خط کوفی بنّایی (یعنی همان خطی که شعار الله‌اکبر را بر مناره‌های مساجد اسلامی نقش می‌کند) تکرار می‌شود.
ـ شعار «الله‌اکبر» به نشانه بیست و دوم بهمن روز پیروزی انقلاب، بیست و دوبار بصورت حاشیه در مرز رنگ سبز و سفید و سرخ و سفید تکرار می‌گردد (یازده بار در رنگ سبز و یازده بار در رنگ سرخ).

{{Cite web|url = http://law.dotic.ir/AIPLaw/lawview.do?reqCode=lawView&amp;lawId=241388&amp;isLaw=1&amp;type=all&amp;searchText=پرچم&amp;synonyms=|title = مشخصات پرچم رسمی جمهوری اسلامی ایران|date = |accessdate = |website = سامانهٔ ملی قوانین و مقررات جمهوری اسلامی ایران|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}&lt;/ref&gt; هریک از ویژگی‌های پرچم نشانگر یکی از ارزش‌هایی است که انقلاب اسلامی ایران، مبتنی بر آنها به پیروزی رسیده است.&lt;ref name=":1" /&gt;

در نهایت ویژگی‌های فعلی پرچم رسمی کشور، ابلاغی از سوی سازمان ملی استاندارد و تحقیقات صنعتی ایران، به شکل زیر می‌باشد (ابلاغی اسفند ۱۳۷۱، اصلاحی 1391):&lt;ref name=":1" /&gt;
# پرچم به ترتیب عمودی از سه رنگ مساوی سبز، سفید و سرخ (نه قرمز) تشکیل شده است.
# علامت مخصوص جمهوری اسلامی ایران، به رنگ سرخ در وسط پرچم قرار می‌گیرد.
# شعار اللّهُ اکبر، به نشانهٔ ۲۲ بهمن (روز بیست و دوم از ماه یازدهم سال)، یازده بار به صورت نواره در مرز رنگ سبز با رنگ سفید و یازده بار به صورت نواره در مرز رنگ سرخ با رنگ سفید (در مجموع ۲۲ بار) و به خطّ بنّایی (یعنی همان خطی که شعار اللّه اکبر بر بالای مناره‌های مساجد با آن نوشته می‌شود) تکرار می‌گردد.
# «اللّهُ اکبر» ها هیچ مرزی با رنگ سفید ندارند. به طوری که حرفِ «الف (ا)» اللّه اکبرهای فوقانی به رنگ سبز و اللّه اکبرهای تحتانی، به رنگ قرمز نوشته می‌شود؛ به طوری که یک سانتی‌متر از «الف (ا)» ها، به قسمت سفید پرچم نفوذ می‌کند و نشانی از کوبندگی این شعار است؛ و نمایانگر اینست که الله اکبر همچون سلاحی در دستان مردم عمل کرده است.
# لا به لای حروف الله اکبرهای فوقانی، به رنگ سبز، و الله اکبرهای تحتانی، به رنگ قرمز پر می‌شود.
# نسب طول به عرض پرچم، هفت به چهار است.
# میلهٔ پرچم، به رنگ اکلیل نقره و قطر آن دو تا چهار سانتی‌متر و درازای آن، سه برابر عرض پرچم می‌باشد. در بالای میله و بلافاصله بعد از پرچم، یک قبّه (گوی) قرار داده می‌شود که نسبت قطرِ گوی به قطرِ میله، برابر سه به دو می‌باشد. طناب مورد استفاده برای پرچم، باید از جنس نایلون و حداقل قطر یک سانتی‌متر باشد. اگر پرچم در میادین نصب شود، اندازهٔ میله نسبت به اندازهٔ میدان متغیر است.&lt;ref name=":1" /&gt;
نشان رسمی ایران، که با رنگ سرخ در مرکز پرچم درج می‌گردد، کلمهٔ لا اله الا الله می‌باشد که به صورت الله دیده می‌شود و به خون آغشته شده است. چون الله مبدأ و مبدأ هستی است و هدف نهایی حکومت اسلامی (الی الله المصیر) می‌باشد. خطوط هلالی نیز که شبیه کره زمین است، نشانگر جهانی بودن این حرکت می‌باشد.&lt;ref&gt;{{Cite web|url = http://vista.ir/article/362110/نحوه-طراحی-پرچم-جمهوری-اسلامی-و-چند-آرم-ماندگار|title = نحوه طراحی پرچم ایران|date = |accessdate = |website = ویستا|publisher = |last = |first =}}&lt;/ref&gt;

[[پرونده:Emblem of Iran means.jpg|بندانگشتی|وسط|الهام گرفتن نشان [[جمهوری اسلامی ایران]] از عبارت [[لا اله الا الله]]]]

==== برخی از ویژگی‌های فنی پرچم ====
# پارچهٔ پرچم باید سادهٔ تاری و پودی و از جنس نخ پنبه ایِ خالصِ سفید و مرسریزه شده و یا ترکیبی از پنبه، پلی استر، ویسکوز - پلی استر (با نسبت ۳۵–۶۵ درصد) بافته شود. پارچهٔ پرچم را می‌توان از ابریشم و یا پشم نیز بافت ولی نباید از ویسکوز خالص بافته شود.
# همهٔ پرچم‌ها به جز پرچم‌های رومیزی و تشریفاتی باید یک لایه باشند.
# تمامی پرچم‌ها باید یک تکه باشند، به استثنای پرچم‌هایی که طولی بیش از ۱٫۴ متر دارند؛ که در این صورت نیز درز نباید روی نشان رسمی و نوشته قرار گیرد.&lt;ref name=":1" /&gt;

=== رنگ‌های پرچم ایران ===
استاندارد رنگ‌های پرچم ایران در تارنمای تخصصی «[https://flagspot.net/flags/ir.html%23flag پرچم‌های جهان]»:
* قرمز: '''Pantone''' 186 c یا '''CMYK''' (%) C 0 - M90 - Y 80 - K 5
* سبز: '''Pantone''' 355 c یا '''CMYK''' (%) C 100 - M 0 - Y 95 - K 5

=== طراحان پرچم ===
طراح اصلی پرچم جمهوری اسلامی ایران، دکتر [[حمید ندیمی]] است؛ لکن یک کمیسیون نوزده نفره با اعضای زیر ویژگی‌های پرچم را تعیین کرده‌اند:&lt;ref name=":1" /&gt;

{| class="wikitable"
!ردیف
!نام
!نام خانوادگی
!سمت
|-
|۱
|حمید
|ندیمی
|طراح پرچم - رئیس کمیسیون
|-
|۲
|محمد
|حقیقت کش
|دکترای نساجی - نایب رئیس کمیسیون
|-
|۳
|جهانگیر
|آزادگان
|نمایندهٔ چیت سازی تهران
|-
|۴
|محمد
|ابوذری
|نمایندهٔ صدا وسیمای جمهوری اسلامی ایران
|-
|۵
|مجید
|بهرامی
|نمایندهٔ وزارت کشور
|-
|۶
|فیروز
|تقوی
|کارشناس مؤسسهٔ استاندارد و تحقیقات صنعتی ایران
|-
|۷
|حسن
|جعفر زادهٔ قاضی
|نمایندهٔ وزارت صنایع و معادن
|-
|۸
|محمدعلی
|سپاه منصور
|نمایندهٔ کارخانهٔ فخر ایران
|-
|۹
|پرویز
|سبحانی
|سرگرد ارتش - فرماندهی لجستیکی - مدیریت یکنواخت سازی ارتش جمهوری اسلامی ایران
|-
|۱۰
|کامبیز
|کیهانی
|سرهنگ ستاد مشترک ارتش جمهوری اسلامی ایران
|-
|۱۱
|یعقوب
|حاج آخوندی
|سروان انتظامی - معاونت لجستیکی ژاندارمری جمهوری اسلامی ایران
|-
|۱۲
|شیرین
|صور اسرافیل
|کارشناس مسئول مؤسسهٔ استاندارد و تحقیقات صنعتی ایران
|-
|۱۳
|رضا
|کرباسیان
|کارشناس مسئول مؤسسهٔ استاندارد و تحقیقات صنعتی ایران
|-
|۱۴
|محمدمهدی
|نجفی
|نمایندهٔ مؤسسهٔ ایران اسکرین
|-
|۱۵
|مسعود
|هانی
|مدیر برنامه‌ریزی نساجی مازندران
|-
|۱۶
|مسعود
|هندی
|نمایندهٔ شرکت ایران هوخست
|-
|۱۷
|عباس
|وکیل
|روابط عمومی وزارت فرهنگ و ارشاد اسلامی
|-
|۱۸
|فخری
|طالبی رجبی
|دبیر کمیسیون - کارشناس مؤسسهٔ استاندارد و تحقیقات صنعتی ایران&lt;ref name=":1" /&gt;
|}

== احترام به پرچم ==
در سال ۱۳۱۶ مقررهٔ خاصی تصویب شد که تمام مردم را موظف به ادای احترام به پرچم رسمی کشور می‌کرد. مثلاً تصریح می‌کرد که اگر فردی به هشت قدمی پرچم برسد، باید با احترام حرکت کند و سپس به صورت صاف بایستد و با برداشتن کلاه، به پرچم ادای احترام کند؛ ویا افرادی که لباس رسمی به تن دارند، سلام نظامی دهند. ویا اگر پرچم از مقابل فرد نشسته‌ای حرکت داده می‌شود، آن فرد باید به احترام پرچم بایستد. این مقرره هنوز هم وجود دارد و معتبر است.&lt;ref&gt;اطلاعات پایه مقرره:آخرین وضعیت: معتبر؛ تاریخ تصویب:1316/12/09
مقرراتی که راجع به طرز احترامات از طرف اشخاص غیرنظامی در موقع تلاقی با پرچمهای ارتش شاهنشاهی وضع شده ذیلاً خاطرنشان می‌شود:
۱ـ پرچمی که باید از طرف عموم مورد احترام واقع گردد عبارت است از پرچم واحدهای ارتش در صورتیکه از جلد خارج و پرده آن باز باشد (پرچم افراشته) این پرچم در جلو واحدهای مسلح نظامی حرکت و در طرفین آن دو نفر افسر بحالت شمشیرکش حرکت می‌نمایند.
۲ـ اشخاصی که دارای لباس رسمی ملیله دوزی هستند در موقع تلاقی با پرچم رو بسمتی که پرچم حرکت می‌کند بحالت خبردار ایستاده و با سلام نظامی اداری احترام می‌نمایند.
۳ـ سایر اشخاصی که لباس رسمی غیرملیله دوزی دارند از قبیل قضات عدلیه- استادان دانشگاه و همچنین مأمورین شهرداری با سایر ادارات که دارای لباس مخصوص متحدالشکل هستند و سایر مردم در موقع تلاقی با پرچم باید روبطرفی که پرچم حرکت می‌کند بحالت احترام ایستاده کلاه را از سر بردارند.
۴ـ در صورتیکه اشخاصی سوار اسب باشند اسب را بسمتی که پرچم حرکت می‌کند نگاهداشته با برداشتن کلاه ادای احترام می‌نمایند.
۵ ـ اشخاصی که سوار سایر وسائط نقلیه باشند از قبیل اتومبیل و درشکه پیاده شده و ادای احترام می‌نمایند (رانندگان وسائط نقلیه در محل خود بحالت نشسته کلاه را برداشته و سر را بطرف پرچم برمی‌گردانند و باین ترتیب ادای احترام می‌نمایند).
۶ ـ در صورتیکه اشخاصی در محلی نشسته باشند و پرچم از مقابل آنها عبور نماید بمحض دیدن پرچم و در تمام مدتی که پرچم از مقابل آنها می‌گذرد برخواسته و با برداشتن کلاه ادای احترام می‌نمایند.
۷ـ مدت احترام شانزده قدم خواهد بود که از هشت قدم مانده بپرچم و تا هشت قدم بعد از عبور پرچم اشخاص ایستاده و احترام خواهند گذاشت در مدت احترام صحبت کردن سیکار [سیگار] کشیدن تکان خوردن ممنوع و باید بپرچم نگاه کنند.
۸ ـ بانوان در موقع تلاقی با پرچم فقط رو بسمتی که پرچم حرکت می‌کند خواهند ایستاد و باین طریق ادای احترام خواهند نمود.
در موقع تلاقی با پرچم‌های ارتش شاهنشاهی مخصوصاً در روز سوم اسفند که پرچمهای مزبور با شرایطی که در نظامنامه قید شده در معابر و سان و رژه دیده می‌شوند احترامات لازم را بعمل آورده و اجراء مقررات را در نظر گیرند.

{{Cite web|url = http://law.dotic.ir/AIPLaw/lawview.do?reqCode=lawView&amp;lawId=194102&amp;isLaw=0|title = بخشنامه راجع به احترام پرچم ارتش شاهنشاهی از طرف اشخاص غیرنظامی|date = |accessdate = |website = سامانهٔ ملی قوانین و مقررات جمهوری اسلامی ایران (فقط با فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}&lt;/ref&gt;

مقررات خاص دیگری برای احترام به پرچم و حفظ شدن آن در کشو وجود دارند:
* در کلیه مصاحبه‌های تصویری مقامات، در داخل یا خارج از کشور، باید پرچم رسمی ایران وجود داشته و در معرض دید باشد.
* پرچم با بهترین کیفیت و در مناسب‌ترین مکان کلیه ادرات و مؤسسات نصب شود.
* در مراسم صبح گاهی مدارس، پرچم به اهتزاز درآید.
* در کلیه مراسمات مشهور، مثل ۲۲ بهمن، پرچم در مکان‌های مناسب نصب شود.
* شکل پرچم و سرود ملی به دانش آموزان آموزش داده شود.&lt;ref&gt;{{Cite web|url = http://law.dotic.ir/AIPLaw/lawview.do?reqCode=lawView&amp;lawId=120182&amp;isLaw=1&amp;type=all&amp;searchText=پرچم&amp;synonyms=|title = موظف نمودن کلیه دستگاه‌های اجرایی نسبت به ضرورت رعایت آداب ملی و اولویت دادن به جایگاه متعالی پرچم جمهوری اسلامی ایران|date = |accessdate = |website = سامانه ملی قوانین و مقررات جمهوری اسلامی ایران (فقط با فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}&lt;/ref&gt;

=== نیمه افراشته کردن پرچم ===
در سال ۱۳۶۹، معاون اول رئیس جمهور دستور داد که در هفتهٔ عزای عمومی که به مناسب اولین سالگرد ارتحال روح‌الله موسوی خمینی، بنیانگذار جمهوری اسلامی ایران، برگزار شده بود، پرچم رسمی کشور به صورت نیمه افراشته در آید.&lt;ref&gt;{{Cite web|url = http://law.dotic.ir/AIPLaw/t_searchtitle.do?reqCode=view&amp;isLaw=on&amp;caption=پرچم&amp;x=17&amp;y=17|title = لیست قوانین مرتبط با پرچم، صفحه اول (فقط با فایرفاکس باز شود)|date = |accessdate = |website = سامانه ملی قوانین و مقررات جمهوری اسلامی ایران (فقط با فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}&lt;/ref&gt;&lt;ref&gt;پیرو اطلاعیه مورخ ۸ / ۳ / ۶۹ مبنی بر اعلام یک هفته عزای عمومی از تاریخ
۱۱/ ۳ / ۶۹ بمناسبت اولین سالگرد رحلت امام خمینی قدس سره مقتضی است
بهمین مناسبت پرچم کشور در هفته مذکور بحالت نیم افراشته در آید.
حسن حبیبی
معاون اول رئیس جمهور{{Cite web|url = http://law.dotic.ir/AIPLaw/lawview.do?reqCode=lawView&amp;lawId=98690&amp;isLaw=1&amp;type=all&amp;searchText=پرچم&amp;synonyms=|title = تکلیف کلیه وزارتخانه‌ها به نیمه افراشته درآوردن پرچم کشور در هفته عزای عمومی از تاریخ 1369/3/11 بمناسبت اولین سالگرد رحلت امام خمینی|date = |accessdate = |website = سامانهٔ ملی قوانین و مقررات جمهوری اسلامی ایران (فقط با فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایرن|last = |first =}}&lt;/ref&gt;

بعدها، طبق دستور معاون اول رئیس جمهور، نظر به اینکه پرچم ایران، متضمن عبارت «اللّه» و «لا اله الّا اللّه» و «اللّهُ اکبر» است؛ و با توجه به قداست کلمهٔ الله هیچ‌کس حق نیمه افراشته کردن پرچم رسمی کشور را در ایام سوگواری و عزاداری ندارد.&lt;ref name=":2"&gt;{{Cite web|url = http://law.dotic.ir/AIPLaw/lawview.do?reqCode=lawView&amp;lawId=117542&amp;isLaw=1&amp;type=all&amp;searchText=پرچم&amp;synonyms=|title = مقرره 34473: تکلیف کلیه دستگاه‌های اجرایی نسبت به خودداری نمودن از نیم افراشته کردن پرچم مقدس جمهوری اسلامی ایران در ایام عزاداری و سوگواری|date = |accessdate = |website = سامانه ملی قوانین و مقررات جمهوری اسلامی ایران (فقط با فایرفاکس باز شود)|publisher = معاونت تدوین، تنقیح و انتشار قوانین و مقررات - معاونت حقوقی ریاست جمهوری اسلامی ایران|last = |first =}}بخشنامه به کلیه وزارتخانه‌ها، سازمان‌ها و مؤسسات:
نظر به اینکه مطابق اصل هیجدهم قانون اساسی، پرچم رسمی جمهوری اسلامی ایران متضمن عبارت «لا اله الا الله» و «الله اکبر» می‌باشد، مقتضی است کلیه دستگاه‌های یاد شده و واحدهای تابعه و وابسته برای حفظ حرمت و قداست
لفظ جلاله «الله» در ایام عزاداری و سوگواری از نیم افراشته کردن پرچم مقدس جمهوری اسلامی ایران خودداری نموده و در صورت لزوم نسبت به افراشتن پرچم سیاه در کنار آن اقدام نمایند.
پرویز داودی - معاون اول رئیس جمهور&lt;/ref&gt; از نظر مسلمانان، کلمهٔ «اللّه» بالاتر از هرچیزی در جهان است.&lt;ref&gt;{{Cite web|url = http://tahoor.com/fa/Article/View/23451|title = مباحث و آیات تنزیهی در قرآن|date = |accessdate = |website = دائرهٔ المعارف اسلامی طهور|publisher = مؤسسهٔ فرهنگی هنری جام طهور|last = |first =}}&lt;/ref&gt;

در صورت لزوم، می‌توان پرچم سیاه در کنار پرچم رسمی کشور به اهتزاز درآورد.&lt;ref name=":2" /&gt;{{پاک‌کن}}

== نگارخانه ==
{{وسط|
&lt;gallery style="text-align:center"&gt;
پرونده:Flag of Iran in the Morning of Nishapur - near Simorgh Culture house 15.JPG|پرچم‌های ایران به عنوان مبلمان شهری
پرونده:Abdullah Saeedi Elementry school nishapur 1.jpg|پرچم ایران بر سردرِ مدرسه‌ای
پرونده:Flag of Iran azadi st.jpg|پرچمِ بزرگ ایران، خیابان آزادی، [[تهران]]
پرونده:Flag of Iran in map.svg|پرچم-نقشهٔ ایران
&lt;/gallery&gt;
}}

== جستارهای وابسته ==
{{درگاه|تاریخ}}
* استاندارد ملی پرچم ایران [http://isiri.org/portal/file/?270420/1.pdf]
* [[ایران]]
* [[سرود ملی ایران]]
* [[سرود شاهنشاهی ایران]]
* [[سرود پرچم شیر و خورشید ایران]]
* [[شیر و خورشید]]
* [[درفش کاویانی|درفش کاویان]]

== پانویس ==
{{پانویس|۲|اندازه=ریز}}

== منابع ==
* {{یادکرد وب| نشانی = http://www.ichodoc.ir/p-a/CHANGED/31/HTM/31_10001.htm| عنوان = «تاریخچة تغییرات و تحوّلات درفش و علامت دولت ایران از آغاز سدة سیزدهم هجری قمری تا امروز»، هنر و مردم، ش ۳۱ (اردیبهشت ۱۳۴۴)، ش ۳۲–۳۳ (خرداد و تیر ۱۳۴۴)، ش ۳۴ (مرداد ۱۳۴۴)، ش ۳۵ (شهریور ۱۳۴۴)، ش ۳۶ (مهر ۱۳۴۴)، ش ۳۸ (آذر ۱۳۴۴)؛|نویسنده=ذکاء، یحیی|تاریخ بازدید = خرداد ۱۳۸۷| تاریخ = ۱۳۴۴| ناشر = وبگاه رسمی مرکز اسناد ومدارک میراث فرهنگی| پیوند بایگانی = http://www.webcitation.org/67WANhtdY | تاریخ بایگانی = ۰۹ مه ۲۰۱۲}}
* {{یادکرد|کتاب=اطلاعات عمومی|نویسنده= شکیباپور، عنایت‌الله|ترجمه= |ناشر = کتابفروشی اشراقی|چاپ=|شهر=|کوشش=|ویرایش=|صفحه=۲۹۷|سال=|شابک=}}
* [[فردوسی|حکیم ابوالقاسم فردوسی]]، [[شاهنامه|شاهنامه فردوسی]]
* {{یادکرد وب| نشانی = http://www.4shared.com/file/53449502/d32e9e17/Tarikhche_Shir_O_Khorshid.html|نویسنده= [[احمد کسروی|کسروی، احمد]]| عنوان = تاریخچه شیر و خورشید | تاریخ بازدید = مهر ۱۳۸۷| تاریخ = ۱۳۵۶| ناشر = چاپ رشدیه | زبان =| پیوند بایگانی = http://www.webcitation.org/67WAOmvXY | تاریخ بایگانی = ۰۹ مه ۲۰۱۲}}
* {{یادکرد|فصل= [http://www.encyclopaediaislamica.com/madkhal2.php?sid تاریخچه پرچم در جهان اسلام]|کتاب=دانشنامهٔ جهان اسلام|نویسنده= کوپریلی، فؤاد}}
* {{یادکرد|کتاب=[http://www.isiri.org/portal/files/std/1.pdf پرچم جمهوری اسلامی ایران - ویژگی‌ها]|نویسنده= یکصد و چهل و هفتمین کمیته ملی استاندارد پوشاک و فراورده‌های نساجی|ناشر=سازمان استاندارد و تحقیقات صنعتی ایران|ویرایش= تجدیدنظر اول|سال= ۱۳۸۳|شماره=}}
* {{یادکرد|فصل=[http://www.rangmagazine.com/?type=dynamic&amp;lang=1&amp;id=1384 گفتگو با دکتر حمید ندیمی؛ داستان این پرچم مقدس.]|کتاب=ماهنامهٔ سپیده دانایی|سال=اسفند ۱۳۸۶}}
* [http://www.isiri.org/portal/files/std/1.htm پرچم جمهوری اسلامی ایران] مؤسسه استاندارد و تحقیقات صنعتی ایران، اسفند ماه ۱۳۷۱
{{چپ‌چین}}
* {{یادکرد|فصل= II|کتاب=Gender and sexual anxieties of Iranian Modernity|ناشر= University of California Press|چاپ= |شهر= |کوشش= |ویرایش= |سال=۲۰۰۵ |شابک=ISBN 0-520-24262-9 |نویسنده=Najmabadi, {{چر}}Afsaneh |نویسندگان سایر بخش‌ها=|ترجمه=|صفحه=68-88 pages |زبان=en |مقاله= |ژورنال= |نشریه= |تاریخ= |دوره= |شماره= |شاپا=}}
* {{citation|last=Barker|first=Patricia L.|title=Islamic Textiles|publisher=British Museum Press|year=1995|page=137|isbn=0-7141-2522-9|url=}}
* [http://www.britannica.com/EBchecked/topic/1355314/flag-of-Iran Flag of Iran]. (2008). In [[دانشنامه بریتانیکا|Encyclopædia Britannica]]. Retrieved November 22, 2008, from Encyclopædia Britannica Online
* {{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= |نویسندگان سایر بخش‌ها=|ترجمه=|صفحه= |زبان=en |مقاله= [http://www.arthermitage.org/Painting/Battle-Between-Persians-and-Russians.html Battle Between Persians and Russians] |ژورنال= |نشریه=State Hermitage Museum |تاریخ= |دوره= |شماره= |شاپا=}} Retrieved on 2009-09-19.
* {{یادکرد|فصل= DERAFŠ-EKĀVĪĀN, the legendary royal standard of the Sasanian kings. |نویسنده= Khaleghi-Motlagh, Djalal.|کتاب= [[دانشنامه ایرانیکا|Encyclopædia Iranica]]|ویرایش=1st Edition|ناشر=|سال=۲۰۰۷|شابک=}}
* {{یادکرد|فصلAlams=|نویسنده=David-Weill, J|کتاب=[[دانشنامه اسلام|Encyclopaedia of Islam]]|ویرایش= |ناشر=|سال=|شابک=}}
* {{یادکرد
|فصل= Possible source for some motifs of decoration on islamic ceramics|نویسنده= Frick, F. A.|کتاب=Muqarnas|صفحه=10, p. ۲۳۱–۲۴۰ |ناشر=Osprey Publishing|سال=۱۹۹۳|شابک=}}
* {{یادکرد|فصل= DERAFŠ |نویسنده= Shahbazi, A. Shapur.|کتاب= [[دانشنامه ایرانیکا|Encyclopædia Iranica]]|ویرایش=1st Edition |ناشر=Osprey Publishing|سال=۲۰۰۱|شابک=}}
* {{یادکرد|فصل= Flags |نویسنده= Shahbazi, A. Shapur.|کتاب= [[دانشنامه ایرانیکا|Encyclopædia Iranica]]|ویرایش=1st Edition |ناشر=Osprey Publishing|سال=۲۰۰۱|شابک=}}
* {{یادکرد
|نویسنده=Kaveh Farrokh, Angus McBride.|کتاب=Sassanian Elite Cavalry AD 224-642|ویرایش=1st Edition |ناشر=Osprey Publishing|سال=۲۰۰۵|شابک=ISBN 1-84176-713-1, 9781841767130}}
{{پایان چپ‌چین}}
{{ویکی‌انبار|Category:Flags of Iran|پرچم ایران}}
{{نمادهای ملی ایران}}
{{پرچم کشورهای قاره آسیا}}

[[رده:پرچم کشورها|ایران]]
[[رده:پرچم‌های ایران]]
[[رده:پرچم‌های نمایش‌گر شهادتین]]
[[رده:تاریخ ایران]]
[[رده:فرهنگ در ایران]]
[[رده:نمادهای ملی ایران]]</text>
      <sha1>lyzvkokkv226jp8m37ntv8hleihmoqd</sha1>
    </revision>
  </page>
  