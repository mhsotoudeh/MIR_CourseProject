<page>
    <title>تاریخ سوریه</title>
    <ns>0</ns>
    <id>3908</id>
    <revision>
      <id>17595684</id>
      <parentid>15501807</parentid>
      <timestamp>2016-07-11T20:02:03Z</timestamp>
      <contributor>
        <username>کامران آزاد</username>
        <id>107456</id>
      </contributor>
      <comment>تمیزکاری</comment>
      <model>wikitext</model>
      <format>text/x-wiki</format>
      <text xml:space="preserve">{{به‌روزرسانی}}
== پیش از اسلام ==
شام و [[سوریه]] کنونی یکی از قدیمی‌ترین مناطق مسکونی [[آسیا]] محسوب می‌شود. در هزاره سوم قبل از میلاد قوم [[سامی]] [[آموری]] در این سرزمین ساکن و حکومتی در آن تشکیل دادند که تا سال ۱۷۰۰ قبل از میلاد دوام آورد.

در اواخر قرن یازدهم قبل از میلاد، قوم دیگری به نام [[آرامی]] در این کشور مستقر شدند.
در سال ۳۹۵ میلادی پس از تجزیه دولت [[روم شرقی]] و [[روم غربی|غربی]]، این کشور جزو قلمرو و شاهنشاهی روم شرقی ([[بیزانس]]) گردید. به تدریج استیلای بیزانس بر [[سوریه (استان روم)|سوریه]] ضعیف شد تا اینکه در قرن اول هجری (هفتم میلادی) در زمان خلافت [[ابوبکر]]، خالد بن ولید، مامور تصرف آن گردید.

== پس از اسلام ==
[[محمد]] پیامبر [[اسلام]]، در مدت حیات خود دو بار مرزهای امپراتوری روم در سرزمین شام را مورد تهاجم نیروهای نظامی خود قرار داد. او در واپسین روزهای زندگی خود (سال یازدهم هجری)، سپاهی به فرماندهی اسامه بن زید و تمامی بزرگان صحابه برای هجوم به سرزمین شام تدارک دیده و اعزام ساخت؛ اما درست در همان روزها فوت نمود. بعدها خلیفه اول، اعزام آن سپاه را دنبال کرد.

== دوران معاصر ==
[[سوریه]] در سال [[۱۷۹۹]] میلادی با فتح [[مصر]] توسط [[ناپلئون بناپارت]] به اشغال [[فرانسه]] در آمد. با استقلال نسبی [[مصر]]، [[سوریه]] نیز دوباره به [[عثمانی]] واگذار گردید. آزار [[مسیحیان]] و سرکوبی شورشهای آنان در این شهر، راه مداخله بیش از پیش دولتهای اروپایی را به این کشور باز کرد. سرانجام در سال [[۱۸۶۰]] میلادی، [[فرانسه]] به‌عنوان کمک به سلطان عثمانی در اداره سوریه، نیروهای نظامی خود را در [[بیروت]] (که آن زمان جزو سوریه بود)پیاده کرد. با ورود دولت عثمانی به جنگ جهانی اول در سال ۱۹۱۴ م، [[ملی‌گرا|ملی‌گرایان]] [[عرب]]، زمینه را برای اجرای اهداف استقلال‌طلبانه خود مساعد دیده و شروع به فعالیت کردند. در همین زمانها نیز زمینه برای ایجاد یک دولت [[یهودی]] در [[اسرائیل]] کنونی آغاز شده بود. در پایان [[جنگ جهانی اول]] و شکست عثمانی، امیر فیصل بن حسین (که بعدها پادشاه [[عراق]] شد) از سوی کنگره مردم سوریه به پادشاهی این کشور انتخاب گردید. در سال [[۱۹۱۸]] میلادی با حکومت وی، موقعیت و مرکزیت سیاسی [[دمشق]] تثبیت گردید. در سال [[۱۹۲۰]]، نیروهای فرانسه و [[متفقین]]، این کشور را به تصرف خود درآوردند و سوریه و لبنان با رای جامعه ملل، تحت قیمومیت فرانسه قرار گرفتند. در سال [[۱۹۲۶]] [[لبنان]] از سوریه تجزیه و کشوری جداگانه شد. پس از مذاکرات طولانی در سالهای ۱۹۳۰ و ۱۹۳۲ توافق‌هایی برای تأسیس سوریه خودمختار به‌عمل آمد. با سقوط فرانسه به دست آلمان در جنگ جهانی دوم سوریه تحت قیمومیت دولت فرانسه آزاد یا ویشی در آمد. در سال ۱۹۴۱م نیروهای [[انگلیس]] و فرانسه آزاد، سوریه را اشغال کردند. در همین سال سوریه استقلال خود را اعلام کرد و ژنرال کاترو، فرمانده نیروهای فرانسه آزاد استقلال و سپس تأسیس جمهوری سوریه را در شانزدهم سپتامبر ۱۹۴۱م اعلام کرد و [[تاج‌الدین الحسنی]] [[رئیس جمهور]] شد. با این وجود استقلال سوریه تا سال ۱۹۴۴ عملاً محقق نشد.

در سال ۱۹۶۷ پس از جنگ با [[اسرائیل]]، بخشی از خاک سوریه که [[استان قنیطره]] نام دارد به تصرف اسرائیل درآمد.

در سال ۱۹۷۰ ارتشبد [[حافظ اسد]] با کودتایی قدرت را به دست گرفت و به ریاست جمهوری سوریه انتخاب شد.

در سال ۱۹۷۳م سوریه دوباره در جنگ اعراب و اسرائیل شرکت کرد و خسارات زیادی بر اسرائیل وارد آورد.
در سال ۱۹۸۲ سوریه به‌دنبال هجوم صهیونیستها به جنوب آن تا حدی درگیر نبرد لبنان بود. در حال حاضر (۲۰۱۴) ریاست جمهوری بر عهده [[بشار اسد]] فرزند حافظ اسد است. فرزند دیگر وی ملقب به (اباباسل) که همه مقدمات برای جانشینی او به قدرت آماده بود در یک سانحه کشته شد.

== منابع ==
{{پانویس}}
نوشتار: اماکن سیاحتی و زیارتی دمشق، مولف: اصغر قائدان

{{ایزدان سوری}}

{{سوریه-خرد}}

[[رده:تاریخ سوریه]]
[[رده:تاریخ اروپا]]
[[رده:تاریخ سرزمین شام]]
[[رده:سوریه]]
[[رده:میان‌رودان]]
[[رده:هلال حاصل‌خیز]]</text>
      <sha1>tl6g38twn8fow7zkfvm39skxa7zua2k</sha1>
    </revision>
  </page>
  