<page>
    <title>رود البه</title>
    <ns>0</ns>
    <id>4555</id>
    <revision>
      <id>18087187</id>
      <parentid>15576884</parentid>
      <timestamp>2016-09-12T21:33:05Z</timestamp>
      <contributor>
        <username>Saeidpourbabak</username>
        <id>111931</id>
      </contributor>
      <comment>حذف سرنویس اشتباه</comment>
      <model>wikitext</model>
      <format>text/x-wiki</format>
      <text xml:space="preserve">[[پرونده:Elbe Einzugsgebiet.png|بندانگشتی|حوضه‌های آبریز البه]]
'''البه''' (''به زبان چکی Labe'') نام رودخانه‌ای است در [[اروپای مرکزی]]. این رودخانه که یکی از آبراه‌های اصلی اروپای مرکزی است از شمال غربی [[جمهوری چک]] سرچشمه گرفته پس از گذر از کشور [[آلمان]] به [[دریای شمال]] می‌ریزد.

خاکستر باقی‌مانده از سوزاندن جسد [[آدلف هیتلر]] (پیشوای آلمان نازی) در این رودخانه ریخته شد.

== جغرافیا ==
یکی از مهم‌ترین رودخانه‌های اروپای مرکزی است که پس از رود [[راین]] طولانی‌ترین جریان با بیشترین تردد کشتی، در آلمان است. طول آن ۱٬۱۶۵ کیلومتر و مساحت بستر آن ۱۴۴٬۰۰۰ کیلومتر مربع می‌باشد. «البه» از ارتفاعات «ریزن گبیرگه»{{نشان|ref1}} در جمهوری چک سرچشمه گرفته و درست از ارتفاع ۱٬۵۰۰ متری از سطح دریا جریان می‌یابد. «البه» پس از اتحاد با چشمه‌های فراوان، ابتدا به‌سوی غرب و سپس به‌طرف شمال «آبگیر بوهم»{{نشان|ref2}} جریان یافته و پس از دریافت آب رودخانه‌های [[مولداو]] و [[اگر]]، از [[درسدن]] می‌گذرد و زمین‌های پست شمال آلمان را مشروب کرده و پیش از ریختن به دریای شمال از طریق [[کوکسهافن]]، پهنای آن به پانزده کیلومتر می‌رسد. دهانه رود البه در [[هامبورگ]] به پهنای صدکیلومتر شروع می‌شود (به‌نام پائین البه){{نشان|ref3}} که هنگام [[جزرومد]]، پیش‌روی آب در بستر رود تا شهر [[گیزتاخت]] مشاهده می‌شود. رودخانه‌های جنبی در سمت چپ البه عبارت‌اند از مولداو - اگر - [[مولده]] - [[زاله]]{{نشان|ref4}} و در سمت راست البه عبارت‌اند از: [[ایزر]] - [[الستر سیاه]] - [[هافل]]{{نشان|ref5}}. امکان تردد کشتی از [[هامبورگ]] تا [[پراگ]] مدیون استقرار تأسیسات فنی در محل اختلاف سطح رودخانه البه می‌باشد که به وسیله توربین و پمپ‌های فشارقوی، کشتی‌ها را با آسانسور آبی به‌سطح بالاتر رودخانه هدایت می‌کنند. این رودخانه به‌وسیله کانال [[البه-هافل]] با رود [[اشپری]]{{نشان|ref6}} و دریاچه‌های اطراف [[برلین]] و از آنجا به‌وسیله کانال‌های [[اودر-هافل]] و [[کانال فینو]]{{نشان|ref7}} و کانال [[اودر-اشپری]] به‌رودخانه [[اودر]] مربوط شده است. البه از طریق یک کانال جنبی به [[منطقه رور|منطقهٔ رور]]{{نشان|ref8}} و رودخانه «راین» ارتباط یافته و از سوی دیگر به‌وسیله شاخه‌ای از [[کانال میانی]]{{نشان|ref9}} به‌بخش سفلای [[ماگدبورگ]] و کانال [[البه-لوبک]] {{نشان|ref10}} به [[دریای شرق]]{{نشان|ref11}} مربوط می‌شود.

==آلودگی==
رود البه از دهه [[W:۱۹۵۰ (میلادی)|۱۹۵۰]] تا اویل [[W:۱۹۹۰ (میلادی)|۱۹۹۰ میلادی]] یکی از آلوده‌ترین رودخانه‌های اروپا بود. مهم‌ترین عامل در آلودگی این رودخانه، کارخانجات موجود در [[جمهوری دموکراتیک آلمان]] و [[چکسلواکی]] سابق است که فاقد استانداردهای زیست‌محیطی بودند و باعث مرگ بیولوژیکی این رودخانه شدند. در تاریخ [[W:۸ اکتبر ۱۹۹۰ (میلادی)|۸ اکتبر ۱۹۹۰ میلادی]]، پیمانی بین کشورهای آلمان، چکسلواکی و [[جامعه اروپا|جامعهٔ اروپا]] منعقد و کمسیون محافظت از البه {{نشان|ref12}} تشکیل گردید. از آن تاریخ به‌بعد با اعمال این قانون کیفیت آب این رودخانه به‌میزان قابل ملاحظه‌ای بهبود یافت. بخش میانی و پایانه این رودخانه (به نام پارک البه به وسعت ۳۷۵٬۰۰۰ هکتار) متعلق به‌منطقه حفاظت‌شده [[یونسکو]] می‌باشد. البه در [[W:اوت ۲۰۰۲ (میلادی)|اوت ۲۰۰۲ میلادی]] طغیان نموده و خسارات زیادی به‌ویژه در استان‌های [[زاکسن]] و [[زاکسن-آنهالت]] به‌بار آورد.

== منابع ==
{{پانویس}}
&lt;div style='text-align: left; direction: ltr; margin-left: 1em;'&gt;
* Bibliographisches Institut &amp; F. A. Brockhaus AG, 2005
&lt;/div&gt;

== یادداشت‌ها ==

1- {{پاورقی|ref1}}در جمهوری چک Riesengebirge 

2- {{پاورقی|ref2}}در جمهوری چک Böhmische Becken 

3- {{پاورقی|ref3}}در هامبورگ Unterelbe 

4- {{پاورقی|ref4}}رودخانه‌های Moldau, Eger, Mulde und Saale 

5- {{پاورقی|ref5}}رودخانه‌های Iser, Schwarze Elster und Havel 

6- {{پاورقی|ref6}}رود Spree 

7- {{پاورقی|ref7}}آبراه Oder-Havel- und Finow-Kanal 

8- {{پاورقی|ref8}}منطقه‌ای در وستفالن شمالی Ruhrgebiet 

9- {{پاورقی|ref9}}آبراه Mittellandkanal 

10- {{پاورقی|ref10}} آبراه Elbe-Lübeck-Kanal 

11- {{پاورقی|ref11}}نام دریا Ostsee 

12- {{پاورقی|ref12}}سازمان Elbschutzkommission 

== جستارهای وابسته ==
* [[لانگوبارد]]

{{داده‌های کتابخانه‌ای}}
[[رده:الب]]
[[رده:رودهای آلمان]]
[[رده:رودهای اشلسویگ-هولشتاین]]
[[رده:رودهای براندنبورگ]]
[[رده:رودهای بین‌المللی اروپا]]
[[رده:رودهای جمهوری چک]]
[[رده:رودهای زاکسن-آنهالت]]
[[رده:رودهای زاکسن]]
[[رده:رودهای مکلنبورگ-فورپومرن]]
[[رده:رودهای نیدرزاکسن]]
[[رده:رودهای هامبورگ]]</text>
      <sha1>8gv9t8ziwnghm8qk5l0oxymj29a0o7b</sha1>
    </revision>
  </page>
  