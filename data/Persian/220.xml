<page>
    <title>خواجه نصیرالدین طوسی</title>
    <ns>0</ns>
    <id>3826</id>
    <revision>
      <id>18185617</id>
      <parentid>18185292</parentid>
      <timestamp>2016-09-30T19:35:58Z</timestamp>
      <contributor>
        <username>ایستاده در شب</username>
        <id>569340</id>
      </contributor>
      <comment>خنثی‌سازی ویرایش 18185292 توسط [[Special:Contributions/151.244.181.68|151.244.181.68]] ([[User talk:151.244.181.68|بحث]])</comment>
      <model>wikitext</model>
      <format>text/x-wiki</format>
      <text xml:space="preserve">{{جعبه زندگینامه
|نام_شخص= خواجه نصیرالدین توسی
|نام_تصویر= Al-Tusi Nasir.jpeg
|عرض_تصویر= 200px
|توضیح_تصویر= 
|نام کامل=ابوجعفر محمد پسر محمد پسر حسن توسی
|جوایز دریافتی=
|لقب‌ها=استاد بشر و عقل حادی عشر
|زمینه فعالیت=فلسفه، پزشکی، روان‌شناسی، خداشناسی، ریاضیات، منطق، ادبیات، نجوم و ...
|ملیت= ایرانی
|اهل= [[توس]]
|دوره=اوایل مغولان و [[ایلخانان]]
|سال‌های فعالیت=سدهٔ هفتم قمری
|محل زندگی=خراسان، قزوین، آذربایجان و بغداد
|مذهب= اسلام، شیعه   اسماعیلیه (1.1 )
|فرزندان=صدرالدین علی، اصیل‌الدین حسن و فخرالدین احمد
|والدین= 
|آرامگاه= کاظمین
|مدفن=
|نقش‌های برجسته=
|پیشه= [[فیلسوف]] و [[دانشمند]]
|وب‌گاه=
|منصب=
|سبک=
|مکتب=[[فلسفه مشایی]]
|آثار=[[اخلاق ناصری]]، [[زیج ایلخانی]]، [[اساس‌الاقتباس]] و کتب و رساله‌های بسیاری به عربی و فارسی
|تاریخ_تولد= شنبه ۱۱ جمادی‌الاولی [[۵۹۷ (قمری)|۵۹۷]] {{-}}۵ اسفند ۵۷۹
|محل_تولد= [[توس]]
|تاریخ_مرگ= دوشنبه ۱۸ ذیحجهٔ [[۶۷۲ (قمری)|۶۷۲]]{{-}}۱۱ تیر [[۶۵۳]]
|محل_مرگ=[[بغداد]]
|امضاء=
|گفتاورد=گر پیشتر از مرگ طبیعی مُردی، برخور که بهشت جاودانی بُردی
|imdb_id =
|Soure_id =
}}
'''ابو جعفر محمد بن محمد بن حسن توسی''' مشهور به '''خواجه نصیرالدین''' (زادهٔ ۵ اسفند [[۵۷۹]] در [[توس]] - درگذشتهٔ ۱۱ تیر ۶۵۳ در [[بغداد]]) شاعر،&lt;ref name="badkoobeie"/&gt; فیلسوف، [[علم کلام|متکلم]]، فقیه،ستاره‌شناس، دانشمند، [[اندیشمند]]&lt;ref&gt;[http://www.iranicaonline.org/pages/chronology-1 CHRONOLOGY OF IRANIAN HISTORY PART 1] ''iranicaonline.org''&lt;/ref&gt;، ریاضیدان و منجم [[ایرانی]]&lt;ref&gt;"Tusi, Nasir al-Din al-." Encyclopædia Britannica. 2007. Encyclopædia Britannica Online. 27 December 2007 &lt;http://www.britannica.com/eb/article-9073899&gt;.&lt;/ref&gt;&lt;ref&gt;Arthur Goldschmidt, Lawrence Davidson. "A Concise History of the Middle East", Westview Press, 2005. Eighth edition, pg 136&lt;/ref&gt;&lt;ref&gt;Rodney Collomb, "The rise and fall of the Arab Empire and the founding of Western pre-eminence", Published by Spellmount, 2006. pg 127: "..Nasr ed-Din Tusi, the Persian, Khorasani, former chief scholar and scientist of "&lt;/ref&gt;&lt;ref&gt;Nanne Pieter George Joosse, Bar Hebraeus, "A Syriac encyclopaedia of Aristotelian philosophy: Barhebraeus (13th c.), Butyrum sapientiae, books of ethics, economy, and politics: a critical edition, with introduction, translation, commentary, and glossaries", Published by Brill, 2004. excerpt: " the famous Persian scholar Naslr al-Dln al-Tusi "&lt;/ref&gt;&lt;ref&gt;Seyyed Hossein Nasr," Title Islamic philosophy from its origin to the present: philosophy in the land of prophecy",Publisher SUNY Press, 2006. pp 167: “In fact it was common among Persian Islamic philosophers to write few quatrains on the side often in the spirit of some of the poems of Khayyam singing about the impermanence of the world and its transience and similar themes. One needs to only recall the names of Ibn Sina, Suhrawardi, Nasir al-Din Tusi and Mulla Sadra, who wrote poems alongs with extensive prose works”&lt;/ref&gt;&lt;ref name="Khaldun"&gt;
James Winston Morris, "An Arab Machiavelli? Rhetoric, Philosophy and Politics in
Ibn Khaldun’s Critique of Sufism", Harvard Middle Eastern and Islamic Review 8 (2009), pp 242–291. [http://escholarship.bc.edu/cgi/viewcontent.cgi?article=1032&amp;context=james_morris] excerpt from page 286 (footnote 39): "Ibn Khaldun’s own personal opinion is no doubt summarized
in his pointed remark (Q 3: 274) that Tusi was better than any other later Iranian scholar".
Original Arabic:
Muqaddimat Ibn Khaldūn: dirāsah usūlīyah tārīkhīyah / li-Aḥmad Ṣubḥī Manṣūr-al-Qāhirah: Markaz Ibn Khaldūn: Dār al-Amīn, 1998. ISBN 977-19-6070-9.
Excerpt from Ibn Khaldun is found in the section:
الفصل الثالث و الأربعون: فی أن حملة العلم فی الإسلام أکثرهم العجم
(On how the majority who carried knowledge forward in Islam were Persians)
In this section, see the sentence sentence where he mentions Tusi as more knowledgeable than other later Persian ('Ajam) scholars:
. و أما غیره من العجم فلم نر لهم من بعد الإمام ابن الخطیب و نصیر الدین الطوسی کلاما یعول علی نهایته فی الإصابة. فاعتیر ذلک و تأمله تر عجبا فی أحوال الخلیقة. و الله یخلق ما بشاء لا شریک له الملک و له الحمد و هو علی کل شیء قدیر و حسبنا الله و نعم الوکیل و الحمد لله.&lt;/ref&gt;&lt;ref&gt;Seyyed H. Badakhchani. Contemplation and Action: The Spiritual Autobiography of a Muslim Scholar: Nasir al-Din Tusi (In Association With the Institute of Ismaili Studies. I. B. Tauris (December 3, 1999). ISBN 1-86064-523-2. page.1: ""Nasir al-Din Abu Ja`far Muhammad b. Muhammad b. Hasan al-Tusi:, the renowned Persian astronomer, philosopher and theologian"&lt;/ref&gt; سده هفتم است. کنیه‌اش «ابوجعفر» و به القابی چون «نصیرالدین»، «محقق طوسی»، «استاد البشر» و «خواجه» شهرت دارد.&lt;ref name="sid.ir"&gt;[http://www.sid.ir/Mashahir/Tousi.htm معرفی خواجه نصیر طوسی، پایگاه اطلاعات علمی جهاد دانشگاهی]&lt;/ref&gt;&lt;ref&gt;روضه تسلیم از انتشارات میراث مکتوب با مقدمه  سید جلال حسینی بدخشانی  و پروفسور هرمان لندولت، تهران 1393_مقدمه دیوان قائمیات
&lt;/ref&gt;

== فعالیت‌های علمی ==
[[پرونده:Tusi manus.jpg|بندانگشتی|چپ|200px|رساله‌ای در باب اسطرلاب از خواجه نصیر، اصفهان ۸۸۴ خورشیدی]]
وی سنت [[فلسفه مشایی]] را که پس از [[ابن سینا]] در [[ایران]] رو به افول گذاشته بود، بار دیگر احیا کرد. وی مجموعه آرا و دیدگاه‌های [[کلام|کلامی]] [[شیعه]] را در کتاب [[تجرید الاعتقاد]] گرد آورد.

وی [[رصدخانه مراغه]] را ساخت و در کنار آن کتابخانه‌ای بوجود آورد که نزدیک به چهل هزار جلد کتاب در آن بوده‌است.&lt;ref&gt;[[سید حسین نصر]] و [[الیور لیمان]] در کتاب ''History of Islamic Philosophy''. جلد اول. ISBN 0-415-25934-7. ۱۹۹۳. ص۵۴۲&lt;/ref&gt; او با پرورش شاگردانی (همچون [[قطب الدین شیرازی]]) و گردآوری دانشمندان ایرانی عامل انتقال تمدن و دانش‌های ایران پیش از مغول به آیندگان شد.&lt;ref&gt;[http://www.hawzah.net/per/magazine/ss/005/ss00505.asp خواجه نصیرالدین طوسی و نقش او در گسترش تشیّع و حفظ آثار اسلامی&lt;!-- عنوان تصحیح شده توسط ربات --&gt;]&lt;/ref&gt;

وی یکی از گسترش دهندگان علم [[مثلثات]] است&lt;ref&gt;[[سید حسین نصر]] و الیور لیمان در کتاب ''History of Islamic Philosophy''. جلد اول. ISBN 0-415-25934-7. ۱۹۹۳. ص۵۴۳&lt;/ref&gt; که در قرن ۱۶ میلادی کتاب‌های مثلثات او به [[زبان فرانسه]] ترجمه گردید.

== زندگی‌نامه ==
خواجه نصرالدین طوسی یکی از سرشناس‌ترین و متنفذترین شخصیت‌های تاریخ جریان‌های فکری اسلامی‌ست. علوم دینی و عقلی را زیر نظر پدرش و منطق و حکمت طبیعی را نزد دایی‌اش آموخت. تحصیلاتش را در [[نیشابور]] به اتمام رساند و در آنجا به عنوان دانشمندی برجسته آوازه یافت.

وی در زمان [[حمله مغول]] به ایران در پیش ناصرالدین، محتشم [[قهستان]]، به کارهای علمی خویش مشغول شد. در همین زمان ''[[اخلاق ناصری]]'' را نوشت. پس از مدتی به نزد [[اسماعیلیان]] در [[دژ الموت]] نقل مکان کرد، اما پس از یورش [[هلاکو|هلاکوی]] مغول و پایان یافتن فرمانروایی اسماعیلیان(۶۳۵ ه. خ) هلاکو نصیرالدین را مشاور و وزیر خود ساخت، تا جایی که هلاکو را به تازش به بغداد و سرنگونی [[عباسیان]] یاری نمود.&lt;ref&gt;[[سید حسین نصر]] و [[الیور لیمان]] در کتاب ''History of Islamic Philosophy''. جلد اول. ISBN 0-415-25934-7. ۱۹۹۳. ص۵۳۱-۵۳۲&lt;/ref&gt;

خواجه نصیر الدین توسی در ۱۸ [[ذی الحجه]] [[۶۷۲]] [[هجری قمری]] وفات یافت، و در [[کاظمین]] دفن گردید.&lt;ref&gt;[[سید حسین نصر]] و [[الیور لیمان]] در کتاب ''History of Islamic Philosophy''. جلد اول. ISBN 0-415-25934-7. ۱۹۹۳. ص۵۳۳&lt;/ref&gt;

; زادگاه و تولد
دربارهٔ زادگاه خواجه نصیرالدین توسی اختلاف است بعضی کتاب‌ها و منابع پدر وی را «شیخ وجیه الدین محمد بن حسن» از بزرگان و دانشوران قم می‌دانند&lt;ref&gt;فوائد رضویه، شیخ عباس قمی، ص ۶۰۳.&lt;/ref&gt; اما در بعضی منابع وی را زاده روستای [[جهرود]] [[ساوه]] می‌دانند&lt;ref&gt;{{یادکرد
|فصل= |کتاب=ساوه شهر باستانی |نویسنده = احمد نعمتی |ترجمه= |ناشر =انتشارات اعلاء |چاپ=اول |شهر= |کوشش= |ویرایش= |صفحه=۶۳ - ۶۶ |سال=۱۳۸۳ |شابک=ISBN 964-95422-0-5
}}&lt;/ref&gt;&lt;ref&gt;{{یادکرد
|فصل= |کتاب=مجالس المومنین |نویسنده = علامه سید نورالدین شوشتری |ترجمه= |ناشر = |چاپ= |شهر= |کوشش= |ویرایش= |صفحه=۲۰۱ - ۲۰۳ |سال= |شابک=}}&lt;/ref&gt;&lt;ref&gt;{{یادکرد
|فصل= |کتاب=خواجه نصیرالدین طوسی |نویسنده = مصطفی بادکوبه‌ای هزاوه‌ای|ترجمه= |ناشر =پردیس |چاپ= اول |شهر= |کوشش= |ویرایش= |صفحه= |سال=۱۳۶۹ |شابک=}}&lt;/ref&gt; که به همراه خانواده برای زیارت [[امام هشتم شیعیان]] به مشهد عازم می‌شود و پس از زیارت، در هنگام بازگشت به علت بیماری همسرش، در یکی از محله‌های شهر توس مسکن می‌گزیند. و پس از چندی به درخواست اهالی محل علاوه بر اقامهٔ [[نماز جماعت]] در مسجد، به تدریس در مدرسه علمیّه مشغول می‌گردد. خواجه طوسی در ایام اقامت پدر در آنجا در پانزدهم جمادی‌الاول سال ۵۹۸ ق، متولد گردید. و پدرش با تفأل به [[قرآن کریم]] او را «محمد» نامید.&lt;ref name="sid.ir"/&gt;

; تحصیل
[[پرونده:Nasir al-Din Tusi.jpg|بندانگشتی|چپ|180px|تمبری به فراخور هفتصدمین سالگرد درگذشت خواجه نصیر طوسی. روز پنج اسفند در ایران روز بزرگداشت خواجه نصیر طوسی و روز مهندس نام‌گذاری شده‌است.]]
روزهای کودکی و نوجوانی خواجه توسی در شهر توس سپری شد. وی در این روزها پس از خواندن و نوشتن، قرائت قرآن، قواعد [[زبان عربی]] و فارسی، معانی و بیان و حدیث را نزد پدر خویش آموخت. پس از آن به توصیه پدر، نزد دایی‌اش «نورالدین [[علی بن محمد]] شیعی» که از دانشمندان نامور در ریاضیات، حکمت و منطق بود، به فراگیری آن علوم پرداخت. سپس با راهنمایی پدر در محضر «کمال الدین محمد حاسب» که از دانشوران نامی در ریاضیات بود، به تحصیل پرداخت اما هنوز چند ماهی نگذشته بود که استاد آهنگ سفر کرد و آورده‌اند که وی به پدر او چنین گفت: من آنچه می‌دانستم به او (خواجه نصیر) آموختم و اکنون سؤالهایی می‌کند که گاه پاسخش را نمی‌دانم!

پس از چندی دایی پدرش «نصیرالدین عبدالله بن حمزه» که تبحر ویژه‌ای در علوم رجال، درایه و حدیث داشت، به توس آمد و خواجه در نزد او به کسب علوم پرداخت. گرچه او موفق به فراگیری مطالب جدیدی از استاد نشد، اما هوش و استعداد وافرش شگفتی و تعجب استاد را برانگیخت به گونه‌ای که به او توصیه کرد تا به منظور استفاده‌های علمی بیشتر به نیشابور مهاجرت کند. او در شهر توس و به دست استادش «نصیر الدین عبدالله بن حمزه» لباس عالمان دین را بر تن کرد و از آن پس به لقب «نصیرالدین» از سوی استاد مفتخر شد.

خواجه سپس به نیشابور پای نهاد و به توصیه دایی پدر به مدرسه سراجیه رفت و مدت یک سال نزد [[سراج الدین قمری]] که از استادان بزرگ درس خارج فقه و اصول در آن مدرسه بود، به تحصیل پرداخت. سپس در محضر استاد فریدالدین داماد نیشابوری - از شاگردان [[امام فخر رازی]] - کتاب «اشارات ابن سینا» را فرا گرفت. پس از مباحثات علمی متعدد فرید الدین با خواجه، علاقه و استعداد فوق العادة خواجه نسبت به دانش اندوزی نمایان شد و فریدالدین او را به یکی دیگر از شاگردان [[فخر رازی]] معرفی کرد و بدین ترتیب نصیرالدین طوسی توانست کتاب «[[قانون در طب|قانون]] ابن سینا» را نزد «قطب الدین مصری شافعی» به خوبی بیاموزد. وی علاوه بر کتابهای فوق از محضر عارف معروف آن دیار «[[عطار نیشابوری]]» (متوفی ۶۲۷) نیز بهره‌مند شد.

خواجه که در آن حال صاحب علوم ارزشمندی گشته و همواره به دنبال کسب علوم و فنون بیشتر بود، او پس از تحصیل در نزد دانشمندان نیشابور به ری شتافت و با دانشور بزرگی به نام [[برهان الدین]] محمد بن محمد بن علی الحمدانی قزوینی آشنا گشت. او سپس قصد سفر به اصفهان کرد امّا در بین راه، پس از آشنایی با «میثم بن علی میثم بحرانی» به دعوت او و به منظور استفاده از درس خواجه ابوالسعادات اسعد بن عبدالقادر بن اسعد اصفهانی به [[شهر قم]] رو کرد.

توسی پس از قم به اصفهان و از آنجا به عراق رفت. او علم «فقه» را از محضر «معین الدین سالم بن بدران مصری مازنی» (از شاگردان [[ابن ادریس حلی]] و [[ابن زهره]] حلبی) فرا گرفت. و در سال ۶۱۹ ق. از استاد خود اجازهٔ نقل روایت دریافت کرد. آن گونه که نوشته‌اند خواجه مدت زمانی از «علامه حلی» فقه و علامه نیز در مقابل، درس حکمت نزد خواجه آموخته‌است.
«[[کمال الدین موصلی]]» ساکن شهر موصل (عراق) از دیگر دانشمندانی بود که [[علم نجوم]] و ریاضی به خواجه آموخت و بدین ترتیب پژوهش‌گر توسی دوران تحصیل را پشت سر نهاده، پس از سالها دوری از وطن و خانواده، قصد عزیمت به خراسان کرد.&lt;ref&gt;روضات الجنات، میرزا محمد باقر خوانساری، ج ۶، ص ۵۸۲؛ قصص العلماء، میرزا محمد تنکابنی، ص ۳۸۱؛ مجالس المومنین، قاضی نورالله شوشتری، ج ۲، ص ۲۰۳؛ فلاسفه شیعه، شیخ عبدالله نعمه، ص ۲۸۲.&lt;/ref&gt;

== خواجه توسی در قلعه‌های اسماعیلیان ==
[[پرونده:Tusi couple.jpg|بندانگشتی|چپ|200px|رساله‌ای در ریاضی در توضیح [[جفت طوسی]] از خواجه نصیر]]
[[اسماعیلیه]] فرقه‌ای از شیعیان است که به باور پیروانش اسماعیل فرزند [[جعفر صادق]] جانشین اوست. این گروه پس از مدتها در سال ۴۸۳ ق. به دست [[حسن صباح]] در ایران رونقی دوباره یافتند و پس از چندی، گرایشهای شدید سیاسی پیدا کرده، فعالیتهای خود را گسترش دادند. [[قلعه الموت]] در حوالی [[قزوین]] پایتخت آنان بود و علاوه بر آن قلعه‌های متعدد و استواری داشتند که جایگاه امنی برای مبارزان سیاسی به شمار می‌رفت و دستیابی بر آنها بسیار سخت بود.&lt;ref&gt;روضات الجنات، میرزا محمد باقر خوانساری، ج ۶، ص ۵۸۲؛ قصص العلماء، میرزا محمد تنکابنی، ص ۳۸۱؛ مجالس المومنین، قاضی نورالله شوشتری، ج ۲، ص ۲۰۳؛ فلاسفه شیعه، شیخ عبدالله نعمه، ص ۱۷۰۱۷۴.&lt;/ref&gt;

خواجه نصیرالدین پس از چند ماه سکونت در [[قائن]]، به دعوت «ناصر الدین عبدالرحیم بن ابی منصور» که حاکم قلعه [[قهستان]] بود و نیز مردی فاضل و دوستدار فلاسفه بود، به همراه همسرش به قلعه اسماعیلیان دعوت شد و مدتی آزادانه و با احترام ویژه در آنجا زندگی کرد. او در مدت اقامت خود کتاب «طهارة الاعراق» تألیف [[ابن مسکویه]] را به درخواست میزبانش به [[زبان فارسی]] ترجمه کرد و نام آن را «اخلاق ناصری» نهاد. وی در همین ایّام «رساله معینیه» را در موضوع علم هیئت، به زبان فارسی نگاشت.
ناسازگاری اعتقادی خواجه با اسماعیلیان و نیز ظلم و ستم آنان نسبت به مردم وی را بر آن داشت تا برای کمک گرفتن، نامه‌ای به خلیفهٔ عباسی در بغداد بنویسد.

در این میان حاکم قلعه از ماجرای نامه باخبر شد و به دستور او خواجه نصیر بازداشت و زندانی گردید. پس از چندی خواجه به [[قلعه الموت]] منتقل شد ولی حاکم قلعه که از دانش محقق طوسی اطلاع پیدا کرده بود با او رفتاری مناسب در پیش گرفت. نصیرالدین طوسی حدود ۲۶ سال در قلعه‌های اسماعیلیه به سر برد اما در این دوران لحظه‌ای از تلاش علمی باز ننشست و کتابهای متعددی از جمله «شرح اشارات ابن سینا»، «تحریر اقلیدس»، «تولی و تبری» و «اخلاق ناصری» و چند کتاب و رسالة دیگر را تألیف کرد. کتاب روضه التسلیم و مطلوب المومنین; تولی و تبری از جمله آثاری است که به فرمان امام اسماعیلی در الموت نوشته است.(۱-۱)
خواجه در پایان کتاب شرح اشارات می‌نویسد: «بیشتر مطالب آن را در چنان وضع سختی نوشته‌ام که سخت‌تر از آن ممکن نیست و بیشتر آن را در روزگار پریشانی فکر نگاشتم که هر جزئی از آن، ظرفی برای غصه و عذاب دردناک بود و پشیمانی و حسرت بزرگی همراه داشت. و زمانی بر من نگذشت که از چشمانم اشک نریزد و دلم پریشان نباشد و زمانی پیش نمی‌آمد که دردهایم افزون نگردد و غمهایم دو چندان نشود...»&lt;ref&gt;شرح اشارات، خواجه نصیرالدین طوسی، ج ۲، ص ۱۴۶.&lt;/ref&gt;
از همکاران خواجه در الموت می‌توان به حسن محمود کاتب یا [[حسن صلاح]] منشی بیرجندی اشاره کرد که همراه خواجه از قهستان به الموت آمده بود وی در طول روز آنچه را که خواجه تدریس می‌کرد مکتوب می‌کرد و برداشت خویش را در [[اوقات فراغت]] به صورت شعر بیان کرده است. [[دیوان اشعار]] وی [[دیوان قائمیات]] نام دارد.

== خواجه توسی و هلاکوخان مغول ==
از آنجا که وجود اسماعیلیان حاکمیت و قدرت سیاسی مغولان را به خطر می‌انداخت [[هلاکوخان]] در سال ۶۵۱ ق. با اعزام لشکری به قهستان آنجا را فتح کرد. حاکم قلعه پس از مشورت با خواجه نصیر، علاوه بر تسلیم کامل قلعه، از مغولان اطاعت کرد و چندی پس از آن در سال ۶۵۶ ق. تاج و تخت اسماعیلیان در ایران برچیده شد و بدین سان خواجه نصیر بزرگترین گام را در جلوگیری از جنگ و خونریزی و قتل‌عام مردم برداشته، از این رو نزد خان مغول احترام و موقعیت ویژه‌ای یافت.&lt;ref&gt;جامع التواریخ، رشید الدین فضل‌الله، ج ۲، ص ۶۹۵؛ تاریخ مغول، ص ۱۷۳ و ۱۷۴؛ سرگذشت و عقاید فلسفی خواجه نصیرالدین طوسی، محمد مدرسی زنجانی، ص ۵۰.&lt;/ref&gt; هلاکو بدون اجازه خواجه هیچ تصمیمی نمی‌گرفت، هیچ سفری نمی‌رفت و هیچ حکمی نمی‌داد.&lt;ref name="badkoobeie"&gt;{{یادکرد کتاب |نام خانوادگی=بادکوبه‌ای هزاوه‌ای |نام=مصطفی  |کتاب=خواجه نصرالدین طوسی | ناشر=شرکت توسعه کتابخانه‌های ایران |سال=زمستان ۱۳۸۹}}&lt;/ref&gt;
هلاکوخان همچنین در گشایش بغداد و کشتن واپسین خلیفهٔ عباسی، از نظرهای خواجه توسی بهره گرفت.&lt;ref&gt;سرگذشت و عقاید فلسفی خواجه نصیرالدین طوسی، ص ۵۲.&lt;/ref&gt;

[[مستعصم]] (آخرین خلیفه عباسی) در دوران حکومت خود علاوه بر لهو و لعب، به خونریزی مسلمانان پرداخت. عده‌ای از شیعیان بغداد به دست پسرش (ابوبکر) به خاک و خون کشیده شدند و اموالشان به غارت رفت.&lt;ref&gt;قصص العلماء، ص ۳۸.&lt;/ref&gt;
مقام علمی و ارزش فکری نصیرالدین توسی موجب شد تا هلاکو، او را در شمار بزرگان خود دانسته، نسبت به حفظ و حراست از جان وی کوشا باشد و او را در همه سفرها به همراه خویش دارد

== تأثیرات و یادگارها ==
[[پرونده:Tusi-812th-google.jpg|بندانگشتی|چپ|پایگاه جستجوگر گوگل، به مناسبت ۸۱۲ امین سالگرد تولد خواجه نصیر الدین طوسی، تصویری از وی در وبسایت خود گذاشت.]]
[[پرونده:Stamps of Azerbaijan, 2009-861.jpg|بندانگشتی|250px|تمبر یادگار خواجه نصیر طوسی در جمهوری آذربایجان منتشره در سال ۲۰۰۹ میلادی]]
یک دهانه آتشفشانی ۶۰ کیلومتری در [[نیم کره جنوبی]] ماه به نام خواجه نصیر الدین طوسی نام گذاری شده است. یک خرده سیاره که توسط [[ستاره‌شناس]] روسی نیکلای استفانویچ چرنیخ در ۱۹۷۹ کشف شد نیز به نام وی نامیده شده است.&lt;ref&gt;[http://adsabs.harvard.edu/full/2003ASPC..289..157B 2003ASPC..289..157B Page 157&lt;!-- Bot generated title --&gt;]&lt;/ref&gt;&lt;ref&gt;http://books.google.com/books?q=10269+tusi&amp;hl=lt&lt;/ref&gt;

دانشگاه خواجه نصیر طوسی در تهران و رصدخانه شامخای در [[جمهوری آذربایجان]] نیز به نام او نام گذاری شده‌اند.

در سال ۲۰۱۳ میلادی، پایگاه جستجوگر گوگل، به مناسبت ۸۱۲ امین سالگرد تولد خواجه نصیر الدین طوسی، تصویری از وی در وبسایت خود گذاشت که در کشورهای عربی قابل دسترسی بود. به گفته بی‌بی‌سی، در این عکس بر ایرانی‌تبار بودن این دانشمند تأکید شده بود که واکنش‌هایی را در کشورهایی عربی درپی‌داشت.&lt;ref name=google-doodle&gt;{{cite web|title=Nasir al-Din al-Tusi's 812th Birthday|url=https://www.google.com/doodles/nasir-al-din-al-tusis-812th-birthday|publisher=Google|accessdate=19 February 2013}}&lt;/ref&gt;&lt;ref name="BBC Persian"&gt;{{cite news|title=In Persian نگاه عربی به خواجه نصیرالدین طوسی در گوگل|url=http://www.bbc.co.uk/persian/science/2013/02/130219_l42_khaje_nasir_google.shtml|accessdate=19 February 2013|date=19 February 2013}}&lt;/ref&gt;

در ایران روز [[۵ اسفند]] سالروز تولد خواجه نصرالدین طوسی را روز مهندس نامگذاری شده‌است.&lt;ref&gt;http://aftabnews.ir/fa/news/147011/روز-مهندس-مبارک&lt;/ref&gt;

== شاگردان ==
# جمال الدین حسن بن یوسف مطهر حلی ([[علامه حلی]] - متوفی ۷۲۶ ق) او از دانشوران برزگ شیعه بود که آثار گران‌سنگی از خود به جای نهاد. وی شرحهایی نیز بر کتابهای خواجه نگاشت.
# کمال الدین میثم بن علی بن میثم بحرانی. او حکیم، ریاضیدان، متکلم و فقیه بود و عالمان بزرگی از محضرش استفاده کردند. وی گرچه در رشتهٔ حکمت زانوی ادب و شاگردی در مقابل خواجه بر زمین زد، از آن سو خواجه از درس فقه وی بهره‌مند شد. این محقق بحرینی شرح مفصلی بر [[نهج البلاغه]] نوشته که به شرح نهج البلاغة ابن میثم معروف است.
# محمود بن مسعود بن مصلح کازرونی، معروف به «[[قطب‌الدین شیرازی]]» (متوفی ۷۱۰ ق.) او از شاگردان ممتاز خواجه‌است وی در چهارده سالگی به جای پدر نشست و در بیمارستان به طبابت پرداخت. سپس به شهرهای مختلفی سفر کرد و [[علم هیئت]] و اشارات ابوعلی را از محضر پرفیض خواجه نصیر فرا گرفت. قطب الدین کتابهایی در شرح قانون ابن سینا و در [[تفسیر قرآن]] نوشته‌است.
# کمال الدین عبدالرزاق شیبانی بغدادی (۶۴۲۷۲۳ ق.) او حنبلی مذهب و معروف به ابن الفُوَطی بود. این دانشمند مدت زیادی در محضر خواجه علم آموخته‌است. وی از تاریخ نویسان معروف قرن هفتم است و کتابهای معجم الآداب، الحوادث الجامعه و تلخیص معجم الالقاب از آثار اوست.
# سید رکن الدین استرآبادی (متوفی ۷۱۵ ق.) از شاگردان و همراهان خاص خواجه بوده و شرح‌هایی بر کتابهای استاد خویش نوشته و علاوه بر تواضع و بردباری، از احترامی افزون برخوردار بوده‌است. وی در تبریز به خاک سپرده شده‌است.
برخی دیگر از شاگردان خواجه نصیر عبارتند از:
* [[ابراهیم حموی جوینی]]
* [[اثیرالدین اومانی]]
* [[مجدالدین طوسی]]
* [[مجدالدین مراغی]]

== آثار ==

زندگی او بر پایه دو هدف اخلاقی و علمی بنا نهاده شده بود. او در بیشتر زمینه‌های دانش و فلسفه، تالیفات و رسالاتی از خود به یادگار گذاشته که بیشتر عربی هستند، اما ۲۵٪ نوشته‌های وی به زبان پارسی بوده‌اند.&lt;ref&gt;[[سید حسین نصر]] و [[الیور لیمان]] در کتاب ''History of Islamic Philosophy''. جلد اول. ISBN 0-415-25934-7. 1993. ص۵۳۸-۵۳۹&lt;/ref&gt; نصیرالدین طوسی برخلاف ابن سینا اقدامی برای ترجمه لغات عربی و به وجود آوردن اصطلاحات فارسی به جای اصطلاحات عربی نکرد و همان واژه‌های رایج روزگار خود را در آثار فارسی به کار برد&lt;ref&gt;
{{یادکرد مجله | نویسنده=[[محمد معین]] | عنوان = نصیرالدین طوسی و زبان و ادب پارسی| مجله = مجله دانشکده ادبیات و علوم انسانی دانشگاه تهران | شماره =۴ | سال = ۱۳۳۵| صفحه = ۳۳| پیوند =  http://www.ensani.ir/storage/Files/20130508153120-2173-45.pdf| تاریخ بازبینی = ۱۱ اسفند ۱۳۹۳}}
&lt;/ref&gt;. از معروفترین آثار او به پارسی، «[[اساس الاقتباس]]» و «[[اخلاق ناصری]]» را می‌توان یاد کرد. وی در اخلاق ناصری رستگاری راستین انسان‌ها را در «سعادت نفسانی»، «سعادت بدنی» و «سعادت مدنی» می‌داند و این نکته نشان می‌دهد که خواجه در مسائل مربوط به بهداشت جسمانی و روانی هم کارشناس بوده‌است.

خواجه نصیر حدود یکصد و نود کتاب و رسالهٔ علمی در موضوعات متفاوت به رشتهٔ تحریر درآورد.&lt;ref&gt;[http://www.rasekhoon.net/article/Show-29087.aspx زندگی نامه خواجه نصر الدین طوسی، وبگاه راسخون]&lt;/ref&gt; که ذیلاً به برخی از آنها اشاره می‌شود:
{{Div col|cols=3}}
# ''[[تجرید الاعتقاد]]'': که در موضوع کلام نگاشته شده و به دلیل اهمیت فوق العادة آن مورد توجه دانشمندان قرار گرفته و شرحهای بسیاری پیرامون آن نوشته شده‌است.
# ''شرح اشارات بو علی سینا'': این کتاب شرحی بر اشارات بوعلی سینا است.
# قواعد العقاید
# ''[[اخلاق ناصری]]'' یا ''اخلاق طوسی''
# ''آغاز و انجام''
# ''تحریر مجسطی''
# ''تحریر اقلیدس''
# ''تجریدالمنطق''
# ''[[اساس الاقتباس]]''
# ''[[زیج ایلخانی]]''
# ''آداب البحث''
# ''آداب المتعلمین''
# ''[[روضةالقلوب]]''
# ''اثبات بقاء نفس''
# ''تجرید الهندسه''
# ''اثبات جوهر''
# ''جامع الحساب''
# ''اثبات عقل''
# ''جام گیتی نما''
# ''اثبات واجب الوجود''
# ''الجبر و الاختیار''
# ''استخراج تقویم''
# ''خلافت نامه''
# ''اختیارات نجوم''
# ''رساله در کلیات طب''
# ''ایام و لیالی''
# ''علم المثلث''
# ''الاعتقادات''
# ''شرح اصول کافی''
# ''کتاب الکل''
# ''[[صورالکواکب]]''
# ''تعدیل المعیار فی نقد تنزیل الافکار''
{{Div col end}}

== فعالیت‌های شاخص علمی ==
;فلسفه مشائی
خواجه نصیر کوشید تا با پاسخ به انتقادات [[علم کلام|متکمین]] [[اشعری]] بخصوص [[محمد غزالی]] و [[فخر رازی]]، از [[فلسفه مشائی]]  دفاع کند و با شرح و بسط آرای آرای [[فلسفه|فلسفی]] [[ابن سینا]] به آن قوتی مجدد ببخشد.

;کلام شیعه
خواجه نصیر با استفاده از آرای [[فلسفه|فلسفی]] [[ابن سینا]] [[علم کلام|کلام]] [[شیعه]] را بر برهان های عقلی مبتنی کرد. اثر وی به نام [[تجرید الاعتقاد]] یکی از مهمترین متون کلامی شیعه است که شرح های متعددی بر آن نگاشته شده است.

;جغرافیا
مجلهٔ ''شوروی امروز'' {{به انگلیسی|Today sovietunion}} از انتشارات متکی به تحقیقات دانشمندان روسیه در مقالهٔ ''پیشرو دیگر کلمبوس'' {{به انگلیسی|Another forerunner of columbus}} ضمن مطالعهٔ جداول نجومی خواجه نصیر توسی متوجه شدند که وی مختصات [[قاره آمریکا]] را دو سده پیش از کشف این قاره توسط [[کریستف کلمب]] مشخص کرده است.&lt;ref name="badkoobeie"/&gt;
;مثلثات
در کتاب ''شکل القطاع'' مثلثات را برای اولین بار به عنوان دانشی مستقل معرفی کرد و آن را در پیش‌گفتار علم نجوم معرفی می‌کند و قوانین اساسی برا حل مثلثات مسطح و کروی مطرح می‌کند.&lt;ref name="badkoobeie"/&gt;
;فیزیک
در کتاب ''تجریک‌الکلام'' دربارهٔ نور و با تکیه بر نظریهٔ ذره مطالبی را عنوان می‌کند که فوق‌العاده اهمیت دارد.&lt;ref name="badkoobeie"/&gt;

در کتاب ''البصائر'' نوشتهٔ اقلیدوس وی انتشار صوت را به امواج آب تشبیه می‌کند و به آن پرداخته است.&lt;ref name="badkoobeie"/&gt;

وی در نحوهٔ استفاده از [[ساعت آفتابی]] ابتکار جدیدی برای رصد کردن به خرج داده‌است که این ابتکار در علم ستاره‌شناسی ارزشمند است.&lt;ref name="badkoobeie"/&gt;
;نجوم
خواجه نصیرالدین طوسی «[[زیج ایلخانی]]» را از روی رصدهای انجام‌شده در رصدخانهٔ مراغه تدوین کرده‌است. زیج ایلخانی سده‌ها از اعتبار خاصی در بسیاری از سرزمین‌های آن زمان -از جمله در چین- برخوردار بوده‌است و در سال ۱۳۵۶ میلادی (۳۰۰ سال پس از مرگ طوسی) ترجمه و در [[اروپا]] منتشر شد. قدیمی‌ترین نسخهٔ این زیج در کتابخانهٔ ملی پاریس نگهداری می‌شود.&lt;ref&gt;بادکوبه‌ای هزاوه‌ای، مصطفی. خواجه نصرالدین طوسی. شرکت توسعه کتابخانه‌های ایران، زمستان ۱۳۸۹&lt;/ref&gt;

== نمونه‌ای از اشعار علمی ==
خواجه نصرالدین برای آسان‌تر کردن علوم برای دانشجویان بعضی از مباحث علمی را به صورت شعر (نظم) بیان می‌کرد.
;فرق بین دال و ذال معجم
{{شروع شعر}}
{{ب|آنانکه به فارسی سخن می‌رانند|در موضع ''دال'' - ''ذال'' را ننشانند}}
{{ب|ماقبل وی ار ساکنِ جز ''وای'' بوذ|دال است و گرنه [[ذال معجم]] خوانند}}
{{پایان شعر}}
;تشریح ۷ پردهٔ چشم و سه گونه آب که در آنهاست
{{شروع شعر}}
{{ب|کرد آفریدگار تعالی به فضل خویش|چشمت به هفت پرده و سه آب منقسم}}
{{ب|صلب و مشمیه و شبکه، زجاجیه و جلید|پس عنکبوت و بیض و عنب، قرن و ملتحم}}
{{پایان شعر}}

== وفات ==
تاریخ وفات او هیجدهم ذیقعده سال ۶۷۳ ق. است. و در [[حرم کاظمین]] و پایین پای دو امام مدفون شد.&lt;ref&gt;[http://www.hawzah.net/hawzah/Magazines/MagArt.aspx?MagazineNumberID=4191&amp;id=26648 حرم کاظمین (ع)، پایگاه حوزه]&lt;/ref&gt; بنا به وصیتش بر روی سنگ مزارش این آیه قرآن را نگاشتند. «و کلبهم باسط ذراعیه بالوصید» = «و سگشان (به حالت پاسبانی) دو دست خویش بر درگاه (غار) گشاده بود».&lt;ref&gt;[http://meftah.balande.com/Pages/view.aspx?PostID=3591 زندگی خواجه نصیر الدین طوسی - مؤسسه فرهنگی آموزشی مفتاح قائم (عج)]&lt;/ref&gt;

== خانواده ==
خواجه نصیر سه پسر از خود به یادگار نهاد: صدرالدّین علی، فرزند بزرگ او که همواره در کنار پدر و همگام با او بود و در فلسفه، نجوم و ریاضی بهره کافی داشت. دومین فرزندش اصیل الدین حسن نیز اهل دانش و فضیلت بود و در زمان حیاتش اغلب به امور سیاسی مشغول بود. فرزند کوچک خواجه فخر الدین محمد بود که ریاست امور اوقاف در [[کشورهای اسلامی]] را به عهده داشت.

== جستارهای وابسته ==
* [[رصدخانه مراغه]]
* [[ادعاهای دیگران درباره میراث فرهنگی و معنوی ایران]]

== منابع و پانویس ==
{{پانویس|۲}}
# خلاصه زندگینامه علمی دانشمندان؛ بنیاد دانشنامه بزرگ فارسی؛ زیر نظر احمد بیرشک
* کتاب [[ریاضیدانان مسلمان]] و سیر [[علوم ریاضی]] در شرق اسلامی بقلم: غلامرضا تاتاری. صفحات۲۶۲-۲۷۰

۱-۱:مقدمه روضه التسلیم چاپ لندن دکتر سید جلال بدخشانی- مقدمه مطلوب المومنین دکتر بدخشانی-تاریخ و عقاید اسماعیلیه دکتر [[فرهاد دفتری]] انتشارات فرزان روز دربارهٔ خواجه نصیر طوسی- همایش بین‌المللی بزرگداشت خواجه نصیر مقاله و سخنرانی دکتر [[سید جلال حسینی]] بدخشانی دربارهٔ مذهب خواجه سایت مؤسسه [[میراث مکتوب]] ۲-۲: دیوان قائمیات-معرفی قائمیات در ویکی‌پدیا

== پیوند به بیرون ==
{{ویکی‌گفتاورد}}
* [http://kntoosi.com/1387/07/09/post-5923/ '''همایش بین‌المللی''' هفتصد و پنجاهمین سالگشت خواجه نصیرالدین طوسی]
* [http://www.kntu.ac.ir/ShowPage.aspx?page_=form&amp;order=show&amp;lang=1&amp;sub=0&amp;PageId=2187&amp;codeV=&amp;tempname=TestTest خواجه نصیر الدین طوسی که بود؟]
* [http://www.kntoosi.com/?PostID=3 در مورد خواجه نصیرالدین طوسی]
* [http://www.kntoosi.com/?PostID=3 در مورد خواجه نصیرالدین طوسی]
* [http://www.bbc.co.uk/persian/science/2013/02/130219_l42_khaje_nasir_google.shtml نگاه عربی به خواجه نصیرالدین طوسی در لوگو گوگل]
* [http://www.ensani.ir/fa/27538/magazine.aspx مجموعه مقالات منتشر شده دربارهٔ خواجه نصیرالدین طوسی در شماره ۴ مجلهٔ دانشکدهٔ ادبیات و علوم انسانی دانشگاه تهران به تاریخ سوم تیر ۱۳۳۵]

{{فلسفه اسلامی}}
{{ایران مغول}}
{{تاریخ فلسفه و حکمت ایران}}
{{ریاضیات در جهان اسلام}}
{{ستاره‌شناسی اسلامی}}

[[رده:اخترشناسان اسلام قرون وسطی]]
[[رده:افراد ایرانی‌تبار در سده ۱۳ (میلادی)]]
[[رده:اهالی توس]]
[[رده:درگذشتگان ۱۲۷۴ (میلادی)]]
[[رده:درگذشتگان ۶۵۳]]
[[رده:درگذشتگان ۶۷۲ (قمری)]]
[[رده:روحانیان شیعه]]
[[رده:ریاضی‌دانان اسلام قرون وسطی]]
[[رده:ریاضی‌دانان اهل ایران]]
[[رده:ریاضی‌دانان اهل ایران در قرون وسطی]]
[[رده:ریاضی‌دانان سده ۱۳ (میلادی)]]
[[رده:زادگان ۱۲۰۱ (میلادی)]]
[[رده:زادگان ۵۷۹]]
[[رده:زادگان ۵۹۸ (قمری)]]
[[رده:شیعیان ایران]]
[[رده:عالمان شیعه]]
[[رده:عالمان مسلمان]]
[[رده:فیلسوفان اهل ایران]]
[[رده:فیلسوفان فارسی‌زبان]]
[[رده:فیلسوفان مسلمان]]
[[رده:وزیران ایلخانیان]]</text>
      <sha1>pxgq1nkz4h8kbkj56yne0haanmzbc6f</sha1>
    </revision>
  </page>
  