<page>
    <title>ارس</title>
    <ns>0</ns>
    <id>4332</id>
    <revision>
      <id>18155076</id>
      <parentid>17969887</parentid>
      <timestamp>2016-09-24T21:45:28Z</timestamp>
      <contributor>
        <username>F4fluids</username>
        <id>293107</id>
      </contributor>
      <comment>/* جزیره‌های ارس */</comment>
      <model>wikitext</model>
      <format>text/x-wiki</format>
      <text xml:space="preserve">{{Coord|۴۰٫۰۱۸۴|N|۴۸٫۴۵۳۵|E|source:kolossus-dewiki|display=title}}
{{کاربردهای دیگر}}
{{جعبه اطلاعات رود
| نام رودخانه = رودخانهٔ ارس
| تصویر = Jolfa-Aras2.jpg
| عنوان تصویر = رود ارس، منطقهٔ مرزی [[پلدشت]]
| سرچشمه = [[استان ارزروم|ارزروم]]، [[ترکیه]]
| ریزشگاه = [[رود کورا]]
| ریزشگاه‌های حوزه زهکشی ={{ARM}}{{IRI}}{{TUR}}{{سخ}}{{AZE}}
| طول = ۱۰۷۲ کیلومتر
}}
[[پرونده:Moughan in Abbasid Caliphate.jpg|بندانگشتی|رود ارس در [[استان مغان]] در دوره [[خلفای عباسی]]]]

'''اَرَس'''(در [[ترکی آذربایجانی]]:''آراز'' و Araz - در [[زبان ارمنی]]:''آراکس''، Արաքս) نام رودخانه‌ای نسبتاً پرآب و خروشان است که از کوه‌های [[استان بینگول|بینگول]] منطقه [[آناتولی]] [[ترکیه]] سرچشمه گرفته، و در مرز [[ترکیه]] و ارمنستان به رود آرپا چای پیوسته و سپس مرز مشترک [[جمهوری خودمختار نخجوان|نخجوان]] را بطول ۱۱ کیلومتر ترسیم کرده و پس از گذر از مرز ایران و [[جمهوری خودمختار نخجوان|نخجوان]]، از مرز میان ایران و ارمنستان عبور کرده و دوباره مرز مشترک میان ایران و [[جمهوری آذربایجان]] را شکل داده و در منتهی‌الیه شمالی [[استان اردبیل]] ([[شهرستان پارس‌آباد]]) وارد جمهوری آذربایجان گشته و به رودخانه [[رود کر (قفقاز)|کورا]] می‌ریزد. این رود ۱۰۷۲ کیلومتر طول دارد و از طولانی‌ترین رود داخلی ایران، یعنی [[کارون]] طولانی‌تر است.&lt;ref&gt;http://www.iran.ir/about/nature/river&lt;/ref&gt;

رودخانه ارس در سال ۱۸۱۳ میلادی در پی [[عهدنامه ترکمنچای]] به عنوان مرز [[ایران]] و [[امپراطوری روسیه]] برگزیده شد و تمامی مناطق شمال این رود از ایران جدا و به خاک [[روسیه]] افزوده شد. بعدها ایران و [[اتحاد شوروی]] با هم سدی در ناحیه [[پلدشت]] به نام [[سد]] [[ارس (سد)|ارس]] بنا نمودند. در حال حاضر سد [[خداآفرین]] و سد [[قیزقعله‌سی]] به صورت مشترک با جمهوری آذربایجان بر روی ارس احداث می‌شود. بر روی ارس تا کنون پنج پل ساخته شده‌است که عبارتنداز: [[پل آهنی راه‌آهن آذربایجان|پل آهن جلفا]]، شوسه جلفا، پل پلدشت در شهرستان پلدشت، پل خداآفرین در قره داغ، پل نوردوز در مرز ارمنستان.

== نام ==
ریشهٔ واژهٔ فارسی «ارس» و واژه‌های یونانی و ارمنی مربوطه احتمالاً از [[زبان مادی|مادی]] «اَرَخس» *Araxs است که برگرفته است از [[نیاایرانی]] *Raxša- که یعنی «تیزرو»، «آنچه به سرعت جریان دارد».

در سنن ارمنی این رودخانه به نام آراست نوه بزرگ خاندان افسانه‌ای ارمنی [[هایک (اسطوره)|هایک]] گذاشته شده است.&lt;ref&gt;Elisabeth Bauer. Armenia: Past and Present, p. 49. ISBN B0006EXQ9C&lt;/ref&gt;این نام بعداً یونانی شده و به Araxes دگرگون شد و برای فرهنگ کورا-ارسی استفاده شد. تمدنی پیش از تاریخ که در دره کورا و ارس شکوفا شده بود؛ ولی در بسیاری از زمان‌ها این رود [[ولگا]] بوده که به نام Araxes نامیده شده به ویژه در تاریخ [[هرودوت]]. همچنین این رود در آخرین فصل آننید هشتم اثر [[ویرجیل]] به نام خشم در پل ثبت شده است پس از آنکه رومیها با ساختن یک پل بر روی آن توانستند بر دشمن پیروز شوند. برخی بر این باورند که ارس با دو رودخانه پیشون و گیهون که در فصل دوم [[کتاب مقدس]] به آن اشاره شده مرتبط است.
در قرآن کریم از قومی بنام اصحاب رس یاد شده که طبق کتاب عیون اخبار الرضا و روایتی از امام علی اصحاب رس قومی بودند که در حاشیه رود ارس زندگی می‌کرده و درخت صنوبر را عبادت می‌نمودند. اصحاب رس جزو اقوامی بودند که بر آنان عذاب نازل شد.&lt;ref&gt;"Calumet, A. D. 1672–1757, Rosebmuller, 1768–1835, Kell, 1807–1888, and some other scholars believed the source river [for Eden] was a region of springs. The Pishon and Gihon were mountain streams. The former may have been the Phasis or Araxes, and the latter the Oxus." Duncan, George S. (October 1929) "The Birthplace of Man" The Scientific Monthly 29(4): pp. 359-362, p. 360&lt;/ref&gt;

== جزیره‌های ارس ==
[[پرونده:Aras River in Persian (IRAN) Empire 1747 map.JPG|thumb|left
|260px|رود ارس در [[نقشه ایران در دوره افشاریه]].]]
در بستر رودخانهٔ ارس ۸۰۵ [[جزیره|جزیرهٔ]] کوچک و بزرگ خالی از سکنه وجود دارد که به زبان محلی به آن «شام» می‌گویند. بر پایهٔ قرارداد مرزی، ۴۲۷ جزیره به ایران و ۳۸۲ جزیره به شوروی (و اکنون به جمهوری آذربایجان) تعلق دارند. این جزیره‌ها تنها برای چرای حیوانات پیرامون رودخانه قابل استفاده‌اند.&lt;ref&gt;[http://www.miras-ar.ir/Home/Default.aspx?CategoryID=fff27f34-7e76-419e-bc59-6b086db5fe19 وب‌گاه سازمان میراث فرهنگی استان اردبیل]، بازدید: نوامبر ۲۰۰۹.&lt;/ref&gt;

تنها معدودی از این جزایر دارای نام می‌باشند و بیشتر این جزیره‌‌ها با شماره‌گذاری نامیده می‌شوند. اسامی برخی از جزایر عبارتند از: خُرامه، بویدوز، پیرواتلر، قره‌قباح و کثیری.
چند جزیرهٔ نام‌برده دارای چراگاه‌های خوبی هستند.&lt;ref&gt;جهانبانی، امان‌الله، مرزهای ایران و شوروی، کتابفروشی ابن سینا، تهران: ۱۳۳۶ خورشیدی. صص۸۹–۹۰&lt;/ref&gt;

در تعیین مالکیت جزیره‌های ارس میان هیئت‌های مرزبندی ایران و شوروی مقرر شده‌بود تا خط مرزی از میان رود ارس بگذرد و اگر در محلی چند شاخه از رود وجود داشته‌باشد میانهٔ شاخهٔ عمده‌تر خط مرزی شود.
در تاریخ ۶ مهرماه ۱۳۳۴ یعنی زمانی که مالکیت جزیرهٔ نزدیک به پاسگاه عباسی تعیین می‌شد بر سر این که شاخهٔ عمدهٔ رود در این محل کدام است میان هیئت شوروی و ایران مشاجره‌ای درگرفت.
یکی از افسران ایرانی به نام [[ستوان یکم]] نورالله کثیری نقشه‌بردار لشکر تبریز، برای اثبات این که شاخه‌ای که به سود ایران بود عمیق‌تر و بنابرین شاخهٔ عمده‌است با اسب خود بی‌باکانه به آب زد. وی و اسبش در زیر امواج ناپدید شدند ولی یکی از مرزبانان ایرانی به نام صمد مدداقلی توانست افسر ایرانی را نجات دهد. اعضای هیئت روس با دیدن این صحنه، مالکیت ایران بر جزیرهٔ ۱۳۰ در این شاخه از رود را پذیرفتند. جزیرهٔ ۱۳۰ بعداً با تصویب مقامات عالی ایران جزیرهٔ کثیری نام گرفت و به ستوان یکم نورالله کثیری پاداش و نشان افتخار داده‌شد.&lt;ref&gt;جهانبانی، امان‌الله، مرزهای ایران و شوروی، کتابفروشی ابن سینا، تهران: ۱۳۳۶ خورشیدی. صص۸۹–۹۰.&lt;/ref&gt; در دوران جنگ سرد، برخی از ایرانیان کمونیست از طریق این رودخانه به اتحاد جماهیر شوروی فرار کردند. همچنین [[صمد بهرنگی]]، نویسندهٔ ایرانی کتاب‌های کودکان در این رودخانه غرق شد.&lt;ref&gt;[http://www.iranicaonline.org/newsite/articles/unicode/v4f1/v4f1a067.html Hillman, Michael C. "Behrangī." Encyclopaedia Iranica.]&lt;/ref&gt;

== ارس در شعر شاعران فارسی‌گوی ==
'''[[اوحدی مراغه‌ای]]:'''
{{شعر}}
{{ب|هر ساعتم به موج بلایی درافکند|سیلاب ازین دو دیدهٔ همچون ارس مرا}}
{{پایان شعر}}

'''[[نظامی گنجوی|نظامی]]:'''
{{شعر}}
{{ب|ارس را در بیابان جوش باشد|چو در دریا رسد خاموش باشد}}
{{پایان شعر}}

'''[[حافظ]]:'''
{{شعر}}
{{ب|ای صبا گر بگذری بر ساحل رود ارس|بوسه زن بر خاک آن وادی و مشکین کن نفس}}
{{پایان شعر}}

'''[[مولانا]]:'''
{{شعر}}
{{ب|شب رحیل چو کردم وداع [[شروان]] را|دریغ حاصل من بود و درد حصهٔ من}}
{{ب|شدم ز آتش هجران زدم بر آب ارس|ارس بنالید از درد حال و قصهٔ من}}
{{ب|به تیزی دم من بود و پری غم من|خروش سینهٔ من داشت جوش غصهٔ من}}
{{پایان شعر}}

'''[[قاآنی]]:'''
{{شعر}}
{{ب|از خون خصم بوالهوس جاری کند رود ارس|تیغت که اندر یک نفس صد خون به تنها ریخته}}
{{پایان شعر}}

'''[[ملک‌الشعرای بهار]]:'''
{{شعر}}
{{ب|به یک ماه اگر رفت جیش خزان|ز رود ارس تا لب هیرمند}}
{{ب|به یک هفته آمد سپاه بهار|زکوه پلنگان به کوه سهند}}
{{پایان شعر}}

== نگارخانه ==
&lt;gallery&gt;
Image:Arasrivermap.jpg|&lt;!--The Aras River highlighted on a map of the Kura River watershed.--&gt;
Image:Aras-02.jpg|&lt;!--Aras River in [[شهرستان پلدشت]] border region.--&gt;
Image:Aras Nehri.jpg|&lt;!--Aras River from [[Iğdır]].--&gt;
Image:Aras River, Turkey-Armenia-Iran Border Region.JPG|&lt;!--Astronaut photograph of the Aras River.--&gt;
Aras River3.jpg
&lt;/gallery&gt;

== جستارهای وابسته ==
* [[رودها و دریاچه‌های ارمنستان]]

== منابع ==
{{پانویس|۲}}
{{انبار-رده}}
{{داده‌های کتابخانه‌ای}}
{{جزیره‌های ایران}}
{{رودهای ارمنستان}}
{{جغرافیای جمهوری آذربایجان}}

{{ایران-خرد}}

[[رده:جغرافیای ارمنستان]]
[[رده:جغرافیای استان ارزروم]]
[[رده:جغرافیای استان ایغدیر]]
[[رده:جغرافیای ترکیه]]
[[رده:رودهای ارمنستان]]
[[رده:رودهای استان آذربایجان شرقی]]
[[رده:رودهای ایران]]
[[رده:رودهای بین‌المللی]]
[[رده:رودهای بین‌المللی آسیا]]
[[رده:رودهای ترکیه]]
[[رده:رودهای جمهوری آذربایجان]]
[[رده:زمین‌چهره‌های استان ارزروم]]
[[رده:زمین‌چهره‌های استان ایغدیر]]
[[رده:مرز ایران و ارمنستان]]
[[رده:مرز ایران و جمهوری آذربایجان]]
[[رده:نخجوان]]
[[رده:نمادهای ملی ارمنستان]]</text>
      <sha1>esc21via4ec7fk82of4aae7v7on1z92</sha1>
    </revision>
  </page>
  