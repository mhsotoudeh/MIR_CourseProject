<page>
    <title>شاه‌طوطی</title>
    <ns>0</ns>
    <id>5400</id>
    <revision>
      <id>17968304</id>
      <parentid>16817794</parentid>
      <timestamp>2016-08-25T14:28:43Z</timestamp>
      <contributor>
        <username>Tgeik</username>
        <id>1385</id>
      </contributor>
      <minor />
      <comment>/* top */اصلاح پیوند به صفحه ابهام‌زدایی  با استفاده از [[Project:AutoWikiBrowser|AWB]]</comment>
      <model>wikitext</model>
      <format>text/x-wiki</format>
      <text xml:space="preserve">{{جعبه اطلاعات آرایه زیستی
| نام=  شاه طوطی
| وضعیت= LC
| سامانه وضعیت= iucn3.1
| مرجع وضعیت=
| تصویر=Alexandrine Parakeet (Psittacula eupatria) pair -2pc.jpg
| پهنای تصویر = 250px
| عنوان تصویر =&lt;small&gt; نر (چپ) و ماده (راست)&lt;/small&gt;
| فرمانرو= [[جانوران]]
| شاخه= [[طنابداران]]
| رده= [[پرندگان]]
| راسته= [[طوطی‌سانان]]
| خانواده= [[طوطی‌ایان]]
| سرده= [[Psittacula]]
| گونه=  '''''P. eupatria'''''
| نام دوجمله‌ای= '''Psittacula eupatria'''
| وضع‌کننده نام دوجمله‌ای = [[کارل لینه]]، ۱۷۶۶
|نقشه گستره پراکندگی = 
|پهنای نقشه گستره پراکندگی =
|عنوان نقشه گستره پراکندگی =
}}
'''شاه‌طوطی''' یا '''طوطی بزرگ اسکندر''' (نام علمی: Psittacula eupatria) نوعی [[طوطی]] بزرگ است.

زیستگاه اصلی شاه‌طوطی از [[پاکستان]] تا [[ویتنام]] است که کشورهای پاکستان، [[هند]]، [[سری لانکا]]، [[پادشاهی بوتان|بوتان]]، [[نپال]]، [[بنگلادش]]، [[برمه]]، [[تایلند]]، [[لائوس]] و ویتنام را شامل می‌شود. علاوه بر این جمعیت‌هایی از طوطی‌های از قفس گریخته نیز در [[افغانستان]]، [[ایران]]، [[کویت]]، [[عربستان]]، [[ترکیه]]، [[امارات]] و [[یمن]] ساکن شده‌اند. هرچند جمعیت این گونه رو به کاهش به نظر می‌رسد ولی این کاهش آن‌چنان سریع نیست که آن را در شمار گونه‌های آسیب‌پذیر قرار دهد. جمعیت جهانی این گونه اندازه‌گیری نشده ولی گزارش‌ها از شمار بسیار آن در پاکستان و کمیابی در هندوستان حکایت دارد.&lt;ref&gt;[http://www.iucnredlist.org/apps/redlist/details/142560/0 Psittacula eupatria] IUCN Red List&lt;/ref&gt;

طول این پرنده ۵۸ سانتیمتر و رنگ اصلی‌اش سبز است و در جنس نر آن نوار سیاهی از بخش زیرین [[منقار]] منشعب شده و در پشت گردن به نوار قرمزی ارتباط می‌یابد. اگر از [[جوجه|جوجگی]] با انسان باشند استعداد یادگیری واژه‌ها را دارند.

تکثیر این طوطی در درون [[نورخان]] (پاسیو) میسر است.شاه طوطی به احتمال بسیار برای نخستین بار در هندوستان اهلی شده‌ است و سبس گونه اهلی آن توسط بازرگانان و برخی دریانوردان و یا پادشاهان و امرا به جاهای گوناگون جهان برده شده‌ است. آسانی نگهداری و توقع اندک پرنده و زاد و ولد و تکثیر آسان و توانایی سازگاری آن با محیط‌های آب و هوایی گوناگون باعث شده‌ است که پرورش آن در سرتاسر جهان رایج و متداول شود.

بسیاری از کارشناسان بر این باورمند که طوطی سبز عمری طولانی دارد و برخی از پرورش دهندگان باور دارند که شاه طوطی می‌تواند میان بیست و پنج تا سی و پنج سال عمر کند و حتی برخی باور دارند که این پرنده تا چهل سال عمر می‌کند.

== تاریخچه پرورش شاه‌طوطی ==
این پرنده در حدود سه هزار سال پیش برای نخستین بار توسط مردم هندوستان اهلی گردید. در آغاز پادشاهان و خانواده‌های ثروتمند و اشرافی هندوستان به پرورش این پرنده پرداخته و روش تقلید صدا را به آن آموختند و سپس دیگر طبقات اجتماعی به این کار روی آوردند. یونانی‌ها نخستین ملت اروپایی بودند که با پرورش و نگهداری این پرنده آشنا شدند زیرا که شاه طوطی توسط جانشینان [[اسکندر]] از [[ایالت پنجاب]] به کشور [[یونان]] برده شد. اسکندر مقدونی که در طی سال های۳۲۳-۳۵۶ پیش از میلاد زندگی می‌کرد، یکی از پادشاهان جهانگشای تاریخ است که پس از فتح [[میان رودان]] و امپراتوری ایران موفق شد سرزمین هند را به تصرف خود درآورد و در آن جا با این گونه طوطی که در هندوستان به وفور دیده می‌شد و دراروپا وجود نداشت آشنا شده و به تقلید صدای آن علاقه‌مند شده و بعدها جانشینان اسکندر آن را به یونان امروزی برده و به نام «طوطی اسکندر» به اروپاییان معرفی کردند. در آن دوره پرورش این گونه طوطی بیشتر در میان اشراف و بزرگان دربار سلطنتی رایج و متداول بود. [[سقراط]] نخستین دانشمند غربی است که زیبایی پرنده و قدرت تقلید صدای آن را توصیف کرده‌است. احتمالاً [[ملنگو]] نیز که شباهت زیادی به شاه طوطی داشت در همان دوره تاریخی به اروپا راه یافته باشد. بعدها رومی‌ها دومین ملت اروپایی بودند که به پرورش و نگهداری ازشاه طوطی پرداختند. شاه طوطی در سال ۱۷۶۶ میلادی توسط دانشمند معروف [[کارل لینه]] در رده بندی جهانی قرار گرفت.

== گونه‌های شاه طوطی ==
۱. شاه طوطی معمولی

۲. شاه طوطی برمه

۳. شاه طوطی آندامان

۴. شاه طوطی نپال

۵. شاه طوطی سیامی

== تعیین جنسیت ==
تعیین جنسیت در شاه طوطی‌های بالغ به راحتی به وسیله حلقه دور گردن صورت می‌گیرد. رنگ پر و بال و حلقه دور گردن در شاه طوطی در سن سه سالگی به بالا مشخص می‌گردد. در برخی از شاه طوطی‌ها رنگ حلقه دور گردن در پرنده نر بین سن ۱۸ تا ۳۰ ماهگی کامل می‌شود و گاهی اوقات این حلقه در سن ۳۶ ماهگی کامل شده‌است. رنگ جوجه‌ها معمولاً تا قبل از بلوغ شبیه رنگ پرنده ماده‌است. لذا تعیین جنسیت از روی حلقه دور گردن انحصاراً بعد از بلوغ امکان‌پذیر است.

== تعیین سن شاه طوطی ==
تعیین سن شاه طوطی کار دشواری است و چنانچه پرنده شناسنامه داشته باشد، تعیین سن دقیق آن مقدور می‌شود و در غیر این صورت تعیین دقیق سن پرنده مقدور نیست. بدیهی است که برخی از صفات و مشخصات ظاهری می‌تواند جوان و یا مسن بودن پرنده را مشخص کند که البته این کار فقط توسط پرورش دهندگان حرفه‌ای ممکن است. معمولاً عنبیه چشم شاه طوطی در جوجه‌ها تیره‌است و هرچه سن پرنده افزایش یابد رنگ آن به زردی می‌گراید، این مشخصه باعث می‌شود تا برخی از پرورش دهندگان حرفه‌ای بتوانند سن طوطی را تخمین بزنند. البته قابل ذکر است که سن طوطی نر با دیدن حلقه دور گردن نیز قابل تخمین است. هرچه سن پرنده افزایش یابد. منقار پرنده کم رنگ تر و خط خطی تر و فلس‌های پای پرنده کدر می‌گردد.

== نگارخانه ==
&lt;gallery&gt;
Image:Alexandrie parakeet on tree.JPG|&lt;small&gt;شاه طوطی روی درخت در [[هند]]&lt;/small&gt;
File:Psittacula eupatria -pet in Mumbai-4a.jpg|&lt;small&gt;شاه طوطی قفسی در [[بمبئی]]&lt;/small&gt;
File:Psittacula fg04.jpg|&lt;small&gt;شاه طوطی فراری وحشی‌شده در لانه، [[ویسبادن]]، آلمان&lt;/small&gt;
&lt;/gallery&gt;

== منابع ==
۱. دکتر احسان مقدس: پرورش، نگهداری وبیماری‌های طوطی سبز (شاه طوطی و طوطی ملنگو)، انتشارات نیلوبرگ، شابک ۴-۰۰-۶۲۲۲-۶۰۰-۹۷۸، چاپ اول، تیر۱۳۹۰، تهران.

۲ "خانواده طوطی‌های اصیل دم بلند" نویسنده: هلموت پینتر، ترجمه: پروفسور علی فرشچی، انتشارات روزبهان، تهران

{{ویکی‌انبار-رده|Psittacula eupatria}}
{{پانویس}}
{{نام پرندگان}}

[[رده:پرندگان آسیا]]
[[رده:پرندگان ایران]]
[[رده:جانوران توصیف شده در سال ۱۷۶۶ (میلادی)]]
[[رده:سیاهه قرمز IUCN از گونه‌های در مرز تهدید]]
[[رده:طوطی‌ها]]
[[رده:طوطی‌های آسیا]]</text>
      <sha1>mvhdzeismooh6ir559m8eywavenrxxr</sha1>
    </revision>
  </page>
  