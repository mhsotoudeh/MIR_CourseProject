<page><title>مالدیو</title><text>{{Coord|3.20|73.22|display=title}}
{{جعبه اطلاعات کشور|
نام اصلی = '''به [[دیوهی]]: ދިވެހިރާއްޖޭގެ ޖުމުހޫރިއްޔާ |
نام فارسی رسمی = جمهوری مالدیو |
نام عادی = مالدیو |
تصویر پرچم = Flag_of_Maldives.svg |
تصویر نشان ملی = Coat of arms of Maldives.png|
شعار ملی = ندارد |
سرود ملی = [[سرود ملی مالدیو|درود ملی]] |
نقشه = Maldives on the globe (Afro-Eurasia centered).svg|left|300px |
نقشه۲ = LocationMaldives.png|left|300px |
پایتخت = [[ماله (مالدیو)|ماله]] |
بزرگ‌ترین شهر = [[ماله (مالدیو)|ماله]] |
زبان رسمی = [[زبان دیوهی]] |
نوع حکومت = [[جمهوری]] |
نوع حاکمان = • [[رئیس جمهور]] |
نام حاکمان = [[محمد وحید حسن]] |
نحوه تشکیل = استقلال  |
موارد منجر به تشکیل = از [[بریتانیای کبیر]] |
تاریخ تشکیل =  [[۲۶ ژوئیه]] [[۱۹۶۵ (میلادی)|۱۹۶۵]] |
مساحت = ۲۹۸ |
رتبه مساحت = ۱۸۹ام |
درصد آبها = جزئی |
سال براورد جمعیت = ۲۰۱۳ |
جمعیت = ۳۹۳٬۵۰۰ نفر|
رتبه جمعیت = ۱۷۵ام |
تراکم جمعیت = ۱۱۰۵ |
رتبه تراکم جمعیت = یازدهم |
سال تولید ناخالص داخلی =  |
تولید ناخالص داخلی =  |
رتبه تولید ناخالص داخلی =  |
سرانه تولید ناخالص داخلی =  |
رتبه سرانه تولید ناخالص داخلی =  |
سال شاخص توسعه انسانی = [[۲۰۰۷ (میلادی)|۲۰۰۷]] |
شاخص توسعه انسانی = ۰.۷۴۱ |
رتبه شاخص توسعه انسانی = ۱۰۰ام |
وضع شاخص توسعه انسانی = بالا |
واحد پول = [[روفیا]] مالدیو  |
کد واحد پول = MRF |
منطقه زمانی = UTC |
منطقه زمانی تابستانی =  |
utc = +5 |
 =  |
کد بین‌المللی خودرو =  |
دامنه اینترنتی = mv. |
پیش‌شماره تلفنی = ۹۶۰ |
}}
'''مالدیو''' کشوری است جزیره‌ای در [[اقیانوس هند]] واقع در در جنوب غربی هند. پایتخت آن [[ماله (مالدیو)|ماله]] است.
جمعیت این کشور ۳۲۸ هزار نفر و واحد پول آن [[روفیه مالدیو]] است.

زبان رسمی این کشور [[دیوهی]] نام دارد که زبانی هندواروپایی است و همانندی‌هایی با [[زبان سینهالی]] قدیم دارد. مردم آن از قوم [[مالدیوی]] هستند که تبارشان به مردم [[سری‌لانکا]] و [[هند]] (آمیخته [[آریایی]] و [[قوم دراویدی|دراویدی]]) می‌رسد و رگه‌هایی از اعراب نیز در میان آن‌ها وجود دارد. هم زبان و هم مردم آن با نام دیوِهی نامیده می‌شوند که واژه دیبـَجات و دیباجات که در فارسی و عربی در قدیم برای مالدیو به کار می‌رفت نیز شکلی از همین واژه دیوهی است.

دین رسمی این کشور اسلام است و پیروی از دیگر ادیان در ملأ عام ممنوع و قابل پیگرد قانونی است.
مالدیو در سال ۱۹۶۵ از بریتانیا مستقل شد.

مالدیو هم از نظر جمعیت و هم مساحت کوچک‌ترین کشور قاره آسیا است. زمین‌های این کشور به طور میانگین ۱٫۵ متر از سطح دریا ارتفاع دارند و بنابر این کم‌ارتفاع‌ترین کشور جهان به‌شمار می‌آید. بلندترین نقطه این کشور تنها ۲٫۴ متر ارتفاع دارد. ماله، پایتخت مالدیو ۱۰۴ هزار نفر جمعیت دارد و به طور سنتی محل اقامت شاه و تاج‌گذاری‌ها بود.

جزایر مالدیو از مکان‌های جذاب برای غواصان است و ایستگاه‌های [[غواصی]] زیادی در این جزایر وجود دارد.

== تاریخ ==
[[پرونده:Yousuftabrizi.jpg|بندانگشتی|290px|نام یوسف تبریزی بر کاشی‌کاری مسجد آدینه ماله.]]
بنا بر روایات تاریخی مالدیو، یک روحانی ایرانی به نام [[یوسف تبریزی]] مردم مالدیو را مسلمان کرده‌است. ودر سفرنامه ابن بطوطه آمده است که شخصی به نام ابوالبرکات بربری که از مغرب (مراکش) به آن محل رسیده بود آنها را به دین اسلام دعوت نمود که خود پیرو مذهب مالکی نیز بود و آنها دین اسلام را پذیرفتند.

دریانوردان قدیم ایران و عرب آن را دیباجات و دیبجات می‌گفتند و به همین شکل در نقشه‌ها ضبط شده‌است. سالهای سال بازرگانان عرب سر راه دریانوردی به شرق دور در بنادر مالدیو پهلو می‌گرفتند. اولین اشاره‌شان به مالدیو که دیباجاتش می‌نامیدند از سده دو میلادی است. دیباجات را جزایر پول هم می‌گفتند زیرا مقادیر کلانی از صدف نرم‌تن دریائی کوری (به انگلیسی cowry) که خرمهره نامیده و در قدیم چون پول بین‌المللی کار می‌گرفتند از آنجا بدست می‌آوردند. امروزه صدف کوری نماد نهاد چاپ پول مالدیو است. به احتمال فراوان در روزگار قدیم این سرزمین را که موج دریا پول به سواحلش می‌ریخت جادوئی می‌شمردند.

== جغرافیا ==
[[پرونده:Male-total.jpg|بندانگشتی|راست|320px|نمایی از ماله، پایتخت مالدیو.]]
مجمع‌الجزایر مالدیو بر روی [[فلات چاگوس-لاکادیو|فلات زیرآبی چاگوس-لاکادیو]] قرار گرفته و به همراه جزایر چاگوس و لکشدویپ یک زیست‌بوم خاکی را تشکیل می‌دهد.

مجمع الجزایر مالدیو در جنوب غربی کرانه‌های هندوستان قرار گرفته و کوتاهترین فاصلهٔ آن تا کرانه‌های هند، ۶۰۰ کیلومتر است. مالدیو تپه ماهور و رودخانه‌ای ندارد.
جمهوری مالدیو مجمع‌الجزایری متشکل از ۱۱۹۲ جزیره مرجانی است که در ۲۶ گروه آب‌سنگی گروه‌بندی می‌شوند. این جزایر در پهنه‌ای آبی در حدود ۹۰ هزار کیلومتر مربع پراکنده‌اند اما کل مساحت خشکی آن‌ها فقط ۲۹۸ کیلومتر مربع است. بزرگترین جزیره ۵ کیلومتر مربع مساحت دارد و در مالدیو تنها ۹ جزیره با مساحتی بزرگتر از ۲ کیلومتر مربع وجود دارند. ۲۰۰ عدد از جزیره‌ها مسکونی هستند و ۸۸ جزیره دیگر دارای اقامتگاه‌های گردشگری هستند.

پایتخت کشور ماله نام دارد و در کناره جنوبی آبسنگ ماله شمالی قرار گرفته که جزئی از آبسنگ کافو به‌شمار می‌آید.

ماله پایتخت و بزرگ‌ترین شهر و مرکز تجاری کشور مالدیو به شمار می‌رود که دارای مرز آبی با کشور سریلانکا است و فرودگاه مجهز و مدرنی دارد. نام ماله از کلمه «ماهالای» گرفته شده که در زبان سانسکریت به معنای «خانه بزرگ» است و به طور کلی در این زبان این کلمه اشاره به قصر پادشاه دارد. این شهر مرکز همه فعالیت‌های تجاری است که از چهار بخش: هنویرو، گالولهو، مافانو و ماچانگولی. تشکیل شده‌است. مسجد جامع، موزه ملی، مقر مولی آگ، مسجد قدیمی و بازار ماهی از نقاط دیدنی شهر ماله می‌باشند.

دمای هوای مالدیو تحت تاثیر اقیانوس هند در تمام مدت سال بین ۲۴ تا ۳۳ درجه سانتیگراد متغیر می‌باشد. علی‌رغم وجود هوای شرجی نسبتاً بالا، نسیم دریایی مداوم خنک باعث جابجا شدن هوا و تعدیل گرما می‌شود. فصول عمده این کشور را دو فصل خشک و بارانی تشکیل می‌دهند که فصل بارانی از اواخر آوریل تا اواخر اکتبر با باد و طوفان همراه می‌باشد.

== تقسیمات کشوری ==
[[پرونده:Atolls of the maldives.png|بندانگشتی|چپ|آب‌سنگ‌ها و تقسیمات در مالدیو.]]
مالدیو هفت استان دارد به شرح زیر (ماله، پایتخت، واحد تقسیماتی جداگانه‌ای به‌شمار می‌آید):
# [[استان ماتی اوتورو]]: شامل [[آب‌سنگ ها الیف]]، [[آب‌سنگ ها دالو]] و [[آب‌سنگ شاویانی]].
# [[استان اوتورو]]: شامل [[آب‌سنگ نونو]]، [[آب‌سنگ را]]، [[آب‌سنگ با]] و [[آب‌سنگ لاویانی]].
# [[استان مدو اوتورو]]: شامل [[آب‌سنگ کافو]]، [[آب‌سنگ الیفو الیفو]]، [[آب‌سنگ الیفو دالو]] و [[آب‌سنگ واوو]].
# [[استان مدو]]: شامل [[آب‌سنگ میمو]]، [[آب‌سنگ فافو]] و [[آب‌سنگ دالو]].
# [[استان مدو دکونو]]: شامل [[آب‌سنگ تا]] و [[آب‌سنگ لامو]].
# [[استان ماتی دکونو]]: شامل [[آب‌سنگ گافو الیفو]] و [[آب‌سنگ گافو دالو]].
# [[استان دکونو]]: شامل [[آب‌سنگ گناویانی]] و [[شهر آدو]].

== سیاست ==
حکومت مالدیو جمهوری است. این کشور عضو [[اتحادیه کشورهای همسود]] می‌باشد.

این کشور در ۲۹/۲/۹۵ کلیه روابط خود را با ایران قطع کرد و اتهامات دولت سعودی را علیه ایران تکرار کرد

مجمع الجزایر مالدیو پس از چند دهه حکومت غیر دموکراتیک، در سال ٢٠٠٨ شاهد اولین انتخابات آزاد بود که در آن آقای نشید به ریاست جمهوری رسید، اما دولت او چندی بعد در اثر کودتای نظامی سقوط کرد.&lt;ref&gt;[http://www.bbc.co.uk/persian/world/2013/09/130908_em-maldives-election.shtml بی‌بی‌سی فارسی]. بازدید: مه ۲۰۱۴.&lt;/ref&gt;

[[عبدالله یمین]] رهبر حزب ˈپیشروˈ، از ۱۷ نوامبر ۲۰۱۳ ششمین رئیس جمهوری منتخب مالدیو است. [[محمد نشید]]، رئیس جمهوری پیشین مالدیو، رقیب اصلی او در انتخابات بود.

عبدالله یمین که برادر ناتنی [[مامون عبدالقیوم]]، رئیس جمهور مستبد پیشین مالدیو است، بر پیروی از محافظه‌کاری مذهبی، تاکید کرده‌است.&lt;ref name="بی‌بی‌سی فارسی:"/&gt;

ملی کردن سرمایه‌گذاری‌های عظیم خارجی، نگرانی‌ها در باره نقض حقوق بشر از جمله شلاق زدن دختران نابالغی که مورد تجاوز جنسی قرار گرفته‌اند، به اتهام روابط جنسی خارج از ازدواج و بدرفتاری گسترده با کارگران مهاجری که یک سوم جمعیت کشور را تشکیل می‌دهند، از جمله انتقادات بین‌المللی به حکومت مالدیو است.&lt;ref name="بی‌بی‌سی فارسی:"/&gt; ولی [[عربستان سعودی]] که کمک‌های نقدی‌اش صرف پرداخت حقوق تعداد زیاد کارمندان دولت مالدیو می‌شود، انتقادی از این وضعیت نمی‌کند. دولت آقای یمین، قوانینی را که به پیروان سایر مذاهب اجازه انجام فرایض دینی شان را می‌دهد، انعطاف ناپذیرتر کرده و ممنوع کردن ورود مواد غذایی [[حلال]] را مد نظر قرار داده‌است. این امر نگرانی‌هایی از نفوذ عربستان سعودی در مالدیو و به تبع آن تندروی اسلامی در این کشور را برانگیخته است.&lt;ref name="بی‌بی‌سی فارسی:"/&gt;

=== نشید و انتخابات ===
محمد نشید که از فعالان باسابقه حقوق بشر است، در سال ۲۰۰۸ در اولین انتخابات آزاد مالدیو به قدرت رسید اما در سال ۲۰۱۲ در پی اعتراضات خشونت‌بار و شورش افسران ارشد پلیس از مقامش استعفا کرد. آقای نشید پس از کناره‌گیری از ریاست‌جمهوری، سمتش را به معاونش تحویل داد. او در آن زمان گفت که تهدید شده بود اگر از قدرت کنار نرود، نظامیان و نیروهای پلیس دست به خشونت خواهند زد.

اتهاماتی که علیه رئیس‌جمهور سابق مالدیو مطرح شده است، به ماه ژانویه ۲۰۱۲ مربوط می‌شود. گفته شده است که او در آن زمان به طور غیرقانونی دستور بازداشت یک قاضی را که به فساد متهم شده بود، صادر کرده است.&lt;ref&gt;[http://www.bbc.co.uk/persian/world/2012/10/121008_mgh_maldives_expresident_arrested.shtml رئیس‌جمهور سابق مالدیو بازداشت شد]. بازدید: مه ۲۰۱۴.&lt;/ref&gt;

نشید در انتخابات هفتم سپتامبر ۲۰۱۳ به پیروزی رسید، اما دیوان عالی نتیجه انتخابات را به دلیل تخلف باطل اعلام کرد و برگزاری مجدد انتخابات به ۱۹ اکتبر موکول شد که دادگاه‌ها و پلیس مانع برگزاری آن شدند و نامزدها در نهایت در برابر فشار کشورهای خارجی از جمله آمریکا، انگلیس و کانادا تسلیم شده و موافقت خود را برای برگزاری انتخابات اعلام کردند.&lt;ref&gt;[http://www.mehrnews.com/TextVersionDetail/2176439 خبرگزاری مهر]. بازدید: مه ۲۰۱۴.&lt;/ref&gt; نشید در نوامبر ۲۰۱۳ یک سخنرانی ضمن پذیرش شکست خود در انتخابات جدید ریاست جمهوری این کشور با اشاره به اینکه حزب دموکراتیک در پی خشونت نیست، خواستار تبدیل این حزب به یک حزب مخالف وفادار به کشور و تمرکز بر پیروزی در انتخابات پارلمانی شد.&lt;ref&gt;[http://www.irna.ir/fa/News/80907847/بین_الملل/رییس_جمهوری_جدید_مالدیو_سوگند_یاد_کرد خبرگزاری ایرنا]. بازدید: مه ۲۰۱۴.&lt;/ref&gt;&lt;ref&gt;[http://www.farsnews.com/newstext.php?nn=13920826000586 خبرگزاری فارس]. بازدید: مه ۲۰۱۴.&lt;/ref&gt;

== اقتصاد ==
[[پرونده:Male-mercat2.jpg|چپ|بندانگشتی|200px|بازاری در ماله.]]

اقتصاد مالدیو بر پایهٔ [[کشاورزی]]، [[ماهیگیری]] و گردشگری استوار است. در مالدیو، نارگیل، ذرت، ارزن، سیب‌زمینی شیرین و میوه‌جات به عمل می‌آید. در این کشور صنعت کشتی‌سازی رونق دارد و مردم آن به صنایع‌دستی علاقه‌مندند. از مالدیو، ماهی، گوشت، صنایع‌دستی و نارگیل صادر می‌شود.

صنعت گردشگری مهمترین مبنع درآمد مالدیو است. شیلات، دومین صنعت مهم مالدیو است که بیست درصد نیروی کار این کشور را جذب کرده‌است. پس از این که اتحادیه اروپا معافیت گمرکی واردات ماهی از مالدیو را لغو کرد، این کشور در صدد یافتن بازارهای جدید برآمد.&lt;ref name="بی‌بی‌سی فارسی:"/&gt;

یک مقام صندوق بین‌المللی پول که اخیراً به مالدیو رفته بود پیشنهاد کرد با توجه به کسری بودجه فاحش مالدیو، مالیات صنعت گردشگری کشور افزایش یابد.&lt;ref name="بی‌بی‌سی فارسی:"/&gt;

== گردشگری ==

[[پرونده:Maldives 01368.JPG|چپ|بندانگشتی|220px|جاذبه‌های گردشگری در مالدیو.]]
صنعت گردشگری مهمترین مبنع درآمد مالدیو است و برخی از جزایر مالدیو برای [[گردشگری]] اختصاص یافته‌اند. در این جزایر [[هتل|هتل‌هایی]] برای اقامت گردشگران ساخته شده که بیشتر کارمندان آن از مهاجران کشورهای همسایه هستند. گردشگران مستقیماًّ از فرودگاه بین‌المللی ماله به این جزایر می‌آیند. مردم عادی مالدیو، ارتباط چندانی با گردشگران خارجی ندارند.

مقامات پولی مالدیو تخمین زده‌اند که ۷۰ درصد اقتصاد و ۹۰ درصد ارز خارجی کشور را به طور غیر مستقیم گردشگران خارجی تامین می‌کنند. سال ۲۰۱۳ میلادی یک میلیون و دویست هزار جهانگرد از مالدیو که جمعیتش تنها ۳۳۰ هزار نفر است، دیدن کردند.&lt;ref name="بی‌بی‌سی فارسی:"&gt;بی‌بی‌سی فارسی: [http://www.bbc.co.uk/persian/business/2014/04/140410_an_saudi_maldives.shtml سرمایه‌های عربستان سعودی روانه مالدیو می‌شود]. ۲۱ فروردین ۱۳۹۳.&lt;/ref&gt;

اگر چه محل‌های گران‌قیمت گردشگری مالدیو در مالکیت شرکت‌های بین الملی از جمله آمریکایی و فرانسوی است یا توسط آنها اداره می‌شود، این کشور چین است که تعداد گردشگرانش در مالدیو روز به روز افزایش می‌یابد. در سال ۲۰۱۳ در مقایسه با سال ۲۰۱۲ شمار گردشگران چینی در مالدیو ۴۴ درصد افزایش داشت.&lt;ref name="بی‌بی‌سی فارسی:"/&gt;

در فروردین‌ماه ۹۳ امیر [[سلمان بن عبدالعزیز آل سعود]]، ولیعهد عربستان سعودی برای تقریباً یک ماه سه جزیره مالدیو را برای مقاصد تفریحی رزرو کرد.&lt;ref name="بی‌بی‌سی فارسی:"/&gt;

== مردم ==
مردم مالدیو، آمیزه‌ای از نژادهای [[سینهالی]]، [[قوم دراویدی|دراویدی]]، [[آفریقایی]] و [[عرب]] هستند.

زبان رسمی مالدیو، [[زبان دیوهی]] است که زبانی از خانواده [[هندوآریایی]] بوده و با [[زبان سینهالی]] (زبان رسمی [[سری لانکا]]) هم‌خانواده‌است.

[[پرونده:Mosque of Hulhumalé.jpg|چپ|بندانگشتی|250px|[[مسجد|مسجدی]] در جزیرهٔ [[هولهوماله]]، مالدیو.]]

بیشینهٔ مطلق (صد در صد) مردم بومی مالدیو [[مسلمان]] [[سنی]] هستند و [[اسلام]] دین رسمی این کشور است. پیشینهٔ اسلام در مالدیو به سدهٔ دوازدهم میلادی باز می‌گردد، هنگامی که دریانوردان [[مسلمان]] به این سرزمین آمده‌اند. پیش‌تر، ساکنان مالدیو پیرو آیین [[بودا]] بوده‌اند.

== فرهنگ ==
فرهنگ مالدیو به شدت تحت تاثیر فرهنگ کشورهای همسایه خود یعنی [[سریلانکا]] و [[هند]] جنوبی می‌باشد. از میانه‌های سده دوازدهم با تغییر دین مردم این کشور از بودایی به اسلام شاهد تاثیر اسلام، فرهنگ عربی و همچنین فرقه‌های تصوف بر فرهنگ و میراث این کشور بوده‌ایم.

معابد سنگی، حصیربافی، مجسمه‌های چوبی، خطاطی و ساخت قایق از چوب نارگیل از تولیدات فرهنگی این کشور است. فوتبال، کریکت، بای بالا (بازی محلی) و والیبال ساحلی عمده ورزش‌های محبوب در مالدیو می‌باشند.

محوریت غذا در مالدیو روی ماهی (بخصوص ماهی تن) می‌باشد و متاثر از ذائقه غذایی سریلانکا و هند جنوبی قرار دارد. خوراک‌ها عمدتاً گرم، تند و با [[ادویه‌جات]] مختلف بخصوص نارگیل بوده و نوع سنتی آن شامل برنج، ماهی پاک کرده، لیمو ترش، [[چیلی]] و پیاز است.
[[پرونده:KekkiMas.jpg|بندانگشتی|چپ|[[ماهی تن]] از پایه‌های اصلی در بسیاری از خوراک‌های مالدیوی است.]]
برخی از غذاهای محلی مالدیو:

:گارودیا: یک غذای سنتی شامل برنج و ماهی است که همراه فلفل تند و پیاز سرو می‌شود
:ماس هونی: یک وعده غذایی برای صبحانه، شامل ماهی دودی و نارگیل رنده شده
:فیهونو ماس: ماهی با فلفل قرمز
:هدیکا: یک میان‌وعده که از ماهی درست شده و در روغن سرخ شده که در بیشتر رستوران‌ها یافت می‌شود
:باجیا: یک شیرینی شامل ماهی، نارگیل و پیاز
:گولها: شیرینی‌های توپی شکل از ماهی دودی
:کیمیا: ماهی سرخ شده رولتی
:کولهی بورکیبا: کیک ماهی ادویه دار
:تلولی ماس: ماهی سرخ شده با فلفل قرمز و سیر&lt;ref name="آژانس مسافرتی اینترکس"&gt;[http://eintravel.com/index.php/tourism-attractions/36-tourism-attractions/2012-10-28-23-17-54/74-2013-01-04-15-04-50.html آژانس مسافرتی اینترکس]. بازدید: مه ۲۰۱۴.&lt;/ref&gt;

جمعیت مالدیو مسلمان سنی و پایبند هستند و مصرف الکل برای مردم محلی منع قانونی دارد؛ اما کشتی‌های تفریحی مجاز به سرو الکل هستند و خارجی‌ها نیز می‌توانند در ماله الکل را خریداری کنند. اکثر مالدیوی‌ها الکل نمی‌نوشند، اما ممکن است بعضی از جوانترها بنوشند.
آب مراکز اقامتی به صورت لوله‌کشی است و غیر قابل نوشیدنی.&lt;ref name="آژانس مسافرتی اینترکس"/&gt;

== پدیده گرم شدن زمین و مالدیو ==
زمانی که نخست وزیر مالدیو به هیئت دولت خویش دستور داد تا غواصی یاد بگیرند محافل خبری این خبر را به صورت طنز گونه منتشر کردند حتی برخی گمان کردند که محمد ناشید در پی افزایش جاذبه‌های توریستی کشورش است ولی در اصل غرق شدن مالدیو در اب‌های اقیانوس بر اثر گرم شدن زمین واقعیتی بود که محمد ناشید و هیئت دولتش سعی داشت تا به وسیله جلسه نا متعارفشان به جهانیان گوشزد کنند. پدیده بالا امدن سطح اب اقیانوس‌ها حدوداً با یک سوم جمعیت جهان به طور مستقیم سر و کار دارد کشور مالدیو نیز به علت ارتفاع بسیار کم از سطح دریا مطمئناً با این مشکل روبه رو خواهد بود.

== منابع ==
{{ویکی‌سفر}}

{{ویکی‌انبار-رده|Maldives}}
{{پانویس|۲}}
[http://www.aftab.ir/articles/science_education/geology/c3c1263453274_earth_p1.php]
* عبدالحسین سعیدیان، اطلاعات عمومی، نشر علم، چاپ سوم بهار 75
{{چپ‌چین}}
* James Lyon, Maldives, Lonely Planet, 2003, ISBN 1-74059-176-3, Google Books
* Rabindra Nath Ghosh, Rony Gabby, Muhammed Abu B. Siddique, Tourism and Economic Development: Case Studies From The Indian Ocean, Ashgate Publishing Ltd. , 2003, ISBN 0-7546-3053-6, Google
Books
* Wikipedia, the Free Encyclopedia
{{پایان چپ‌چین}}
{{کشورهای جنوب آسیا}}
{{کشورهای آسیا}}
{{اعضای اتحادیه کشورهای همسود}}
{{مرجان‌ها}}
{{سازمان‌های اطلاعاتی جهان}}
{{امپراتوری ماورای دریاهای پرتغال}}

[[رده:مالدیو|مالدیو]]
[[رده:ایالت‌ها و قلمروهای بنیان‌گذاری‌شده در ۱۹۶۵ (میلادی)]]
[[رده:بنیان‌گذاری‌شده‌ها در ۱۹۶۵ (میلادی) در آسیا]]
[[رده:جزیره‌های اقیانوس هند]]
[[رده:جمهوری‌ها]]
[[رده:اعضاء اتحادیه کشورهای همسود]]
[[رده:کشورهای اسلامی]]
[[رده:کشورهای اقیانوس هند]]
[[رده:کشورهای جزیره‌ای]]
[[رده:کشورهای جنوب آسیا]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]
[[رده:مجمع‌الجزایرهای اقیانوس هند]]</text></page>