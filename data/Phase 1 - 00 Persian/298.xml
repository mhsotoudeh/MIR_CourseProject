<page><title>دولت‌محمد آزادی</title><text>[[پرونده:Magtymguly Pyragy tamb.jpg|بندانگشتی|چپ|200px|[[آرامگاه مختومقلی|آرامگاه دولت‌محمد آزادی و پسرش مختومقلی]]، ۱۳۸۸]]
'''دولت محمد آزادی''' (۱۱۱۲ ه. ق - ۱۱۷۴ ه. ق) یکی از شاعران [[زبان ترکمنی|ترکمن‌زبان]] از اهالی [[ترکمن‌های ایران]] در قرن دوازدهم هجری قمری و پدر [[مختومقلی فراغی]] شاعر ملی [[ترکمن|ترکمنان]] است. 

== زندگی شخصی ==

دولت محمد (دولت مامد) در نواحی اطراف [[رود اترک]] متولد شد و تحصیلات اولیه را از پدرش ''مختومقلی دیوئه‌چی'' آموخت و پس از آن برای تحصیل بیشتر به [[خیوه]] رفت.

دولت محمد در میانسالی با زنی به نام ''ارازگل'' ازدواج کرد، شش فرزند به نام‌های محمدصفا، عبدالله، [[مختومقلی فراغی|مختومقلی]]، قاهرقلی (نوادگان او در [[جرگلان]]، [[شهرستان بجنورد]] زندگی می‌کنند)، قولچه و زبیده از او داشت که محمدصفا و عبدالله در جوانی به سپاه [[احمد شاه درانی]] پیوسته و در جنگ کشته شدند. پس از مرگ ارازگل با زنی [[قزاق]] ازدواج کرده و ''چاقی'' و ''یاری'' از او به دنیا آمدند که نوادگان آن‌ها هم اکنون در [[قاری قلعه]] ساکن هستند. 

او در ۱۱۷۴ هجری (۱۷۶۰ میلادی) درگذشت و مزار او در روستای [[آق تقه]] در غرب [[مراوه تپه]] (در جوار مقبره فرزندش) قرار دارد.

== نویسندگی ==
آزادی لقب ادبی دولت محمد بود. او گرایش مذهبی زیادی داشت و در آثاری به نام‌های ''مناجات‌نامه'' و ''مختصر'' (با حاشیه مختومقلی) به مسائل دینی پرداخته است. او در مهمترین کتاب خود به نام ''وعظ آزادی'' به اهمیت گسترش دانش و کاهش اختلاف طبقاتی برای پیشرفت جامعهٔ خویش اشاره داشته‌است.

== منابع ==
{{پانویس}}
* امین گلی، ''تاریخ سیاسی و اجتماعی ترکمن‌ها''، اول، نشر علم، ۱۳۶۶، ص ۸-۲۴۶

[[رده:اهالی بجنورد]]
[[رده:اهالی ترکمن ایران]]
[[رده:ترکمن‌ها]]
[[رده:درگذشتگان ۱۱۳۸]]
[[رده:زادگان ۱۰۷۸]]
[[رده:شاعران اهل ایران]]
[[رده:شاعران ترکمن]]</text></page>