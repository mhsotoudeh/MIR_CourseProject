<page><title>شوش (شهر باستانی)</title><text>{{Coord|32.18922|N|48.257785|E|display=title}}
[[پرونده:بقایای ستون کاخ آپادانای شوش.jpg|بندانگشتی|برماندهای ستون کاخ آپادانای شوش]]
{{تمدنهای باستانی آسیای غربی}}
'''شوش''' (Susa تلفظ: /سوزا/) واقع در [[استان خوزستان]] یکی از قدیمی‌ترین سکونت‌گاه‌های شناخته‌شدهٔ جهان است، احتمالاً به سال ۴۰۰۰ پیش از میلاد پایه‌گذاری شده، با وجود این‌که نخستین آثار یک دهکدهٔ مسکونی در آن مربوط به ۷۰۰۰ سال پیش از میلاد هستند. طبق اسناد باستانی شوش از مهم‌ترین و باشکوه‌ترین شهرهای باستانی ایران و جهان بوده است و فعالیت‌های باستان‌شناسی در آن ادامه دارد.&lt;ref name="susacity.ir"&gt;http://www.susacity.ir/shush_history.htm&lt;/ref&gt;
==محوطه باستانی شوش==
پرونده محوطه تاریخی شوش در سی و نهمین نشست کمیته میراث جهانی سازمان علمی، فرهنگی و تربیتی ملل متحد (یونسکو) که در ژوئیه ۲۰۱۵ در شهر بن آلمان برگزاری شد با موافقت اعضا به ثبت جهانی رسید. این پرونده توسط متخصصان ایرانی و با مدیریت و ریاست محمدحسن طالبیان معاون میراث فرهنگی ارائه و دفاع شد و به عنوان هجدهمین اثر میراث جهانی در فهرست یونسکو به ثبت رسید. پرونده میراث فرهنگی شوش شامل کاخ شائور، آپادانا، دروازه شرقی، هدیش، شهر پانزدهم، روستای هخامنشی، مسجد جامع شوش و مجموعه بناهای دوره اسلامی، تپه‌های آکروپول و قلعه فرانسوی‌هاست.

شهر باستانی شوش روزگاری مرکز برخورد دو [[تمدن]] مهم بوده، که هریک به سهم خود در دیگری تأثیر داشته‌است، یکی [[تمدن]] [[بین‌النهرین|میان‌رودان]] و دیگری [[تمدن عیلام]]. قرار گرفتن این منطقه در شمال [[خلیج فارس]] و نیز همسایگی با میان‌رودان در پیدایش این وضع ویژه تأثیر بسیاری داشته‌است.

در حدود ۲٬۷۰۰ پیش از میلاد پادشاهی [[ایلام (تمدن)|ایلام]] به پایتختی شوش تشکیل گردید.&lt;ref name="iranicaonline.org"&gt;[http://www.iranicaonline.org/pages/chronology-1 CHRONOLOGY OF IRANIAN HISTORY PART 1] ''iranicaonline.org''&lt;/ref&gt;

شوش در دوره ایلامی‌ها هزاران سال مرکز این تمدن مهم و در دوره هخامنشیان شوش پایتخت سیاسی این امپراتوری پهناور بوده است.&lt;ref&gt;http://www.heritageinstitute.com/zoroastrianism/susa/&lt;/ref&gt; پس از آن نیز متأثر از رویدادهای تاریخی دستخوش تحولات بوده و پس از حمله اسکندر به‌تدریج مرکزیت خود را از دست داد. در دوره ساسانیان شوش به‌همراه شوشتر و جندی‌شاپور به عنوان مراکز اقتصادی تولید و صادرات ابریشم به اقصی نقاط جهان مطرح بودند. شوش در سال ۱۷ ق به تصرف مسلمانان درآمد. در دوره اسلامی نیز مدت‌ها از شهرهای پرجمعیت و پررونق بود. هنگامی که مرکز خوزستان به اهواز منتقل شد، شوش اهمیت خود را از دست داد.&lt;ref name="susacity.ir"/&gt;&lt;ref&gt;http://mcadams.posc.mu.edu/txt/ah/persia/susa.html&lt;/ref&gt;
شوش در دوره [[هخامنشیان]] شکوه گذشته خویش را بازیافته و چهارراه شرق و غرب گردید. با توجه به اهمیت و موقعیت جغرافیایی و سیاسی خاص شوش بود که راه‌های بسیاری و به‌ویژه راه بزرگ موسوم به «[[راه شاهی]]» ارتباط این شهر را به نقاط گوناگون جهان برقرار کرد.

===راه شاهی===
[[راه شاهی]] که در دوره [[هخامنشیان]] و به دستور [[داریوش بزرگ]] ساخته شد، شهر شوش، پایتخت سیاسی دولت [[هخامنشیان]] را به [[پاسارگاد]]، [[تخت جمشید]] و دیگر شهرهای امپراتوری، از جمله شهر نامی [[سارد]] پایتخت کشور [[لیدی]] پیوند می‌داد.
می‌توان گفت اداره سرزمین پهناور [[ایران]] و حفظ امنیت آن و انتقال سریع [[یگان|یگان‌های]] نظامی و گسترش بازرگانی و [[ترابری]] و تسهیل در امر مسافرت از مهم‌ترین عوامل ساخت و گسترش شبکه راه‌ها در این دوره بوده‌است.

از سوی دیگر ایجاد راه‌ها و برقراری امنیت و تسهیل و بازرگانی، خود موجب پیوند و آشنایی ملت‌های گوناگون گردید که این امر مایه انتقال فرهنگ‌ها و باورهای گونه‌گون گردید و بسیاری از نظرات فلسفی و باورهای دینی از این راه میان ملت‌ها مبادله شد.
برطبق تاریخ ''فتح الفتوح'' و همچنین ''تاریخ طبری''، اعراب به هنگام فتح شهر شوش بیش از ۳۰ هزار نفر را به قتل رساندند و تعداد ۲۰ هزار گاو - اسب، زن و دختر را به غنیمت بردند. این شهر تا قرن‌ها بعد از رونق افتاد.

به گواه نگاشته‌های تاریخ معاصر ایران باستان‌شناسان فرانسوی حجم عظیمی از آثار باستانی شوش را از ایران خارج کردند و برای این منظور از راه‌آهن و تعداد زیادی کشتی و کار شبانه‌روزی هزاران برده و کارگران ایرانی استفاده می‌کردند.&lt;ref&gt;http://inn.ir/NSite/FullStory/News/?Serv=0&amp;Id=71817&amp;Rate=0&lt;/ref&gt; آثار به‌جامانده از شهر شوش حتی پس از حمله اسکندر و فرسایش طبیعی به حدی بوده که در تمام سفرنامه‌های مربوط به آن منطقه موجب بهت و شگفتی بوده و مطالب زیادی دربارهٔ آن نوشته شده است، درحالی‌که غارت فرانسوی‌ها به حدی بوده که امروزه چیز زیادی از آثار قابل رؤیت شوش به‌جز آثار مدفون در زیر خاک باقی نمانده است و این در حالی است که امروز تقریباً موزه‌ای در گوشه‌ای از جهان نیست که آثار متعددی از شوش در آن نباشد و این نشان‌دهنده ابعاد وسیع غارتگری آثار شوش باستان طی چند دهه است.&lt;ref&gt;http://www.chn.ir/NSite/FullStory/News/?Id=67456&amp;Serv=3&amp;SGr=22&lt;/ref&gt;&lt;ref&gt;http://www.farhangnews.ir/content/10977&lt;/ref&gt;&lt;ref&gt;http://anthropology.ir/node/11767&lt;/ref&gt;

زیگورات [[چغازنبیل|چُغازنبیل]] در حدود چهل‌کیلومتری ویرانه‌های [[کاخ آپادانای شوش]] قرار دارد.

به‌سبب اخلاص [[مسلمانان شیعه]] و [[یهودیان ایران]] به [[حضرت دانیال]]، شوش یک دهکده مسکونی است. امروزه شهر شوش در شمال استان [[خوزستان]] از یادمان‌های تاریخی کهن، دیگر آن شکوه و اهمیت دیرین خود را دارا نیست.
نام‌هایی مانند سوس - شوشا- سوسه - سویس و سویز که در بعضی مناطق شمال آفریقا وجود دارد نیز مرتبط با نام شهر شوش است. مهاجران ایرانی و عرب که از این منطقه به شمال آفریقا مهاجرت کرده‌اند این نام‌ها را در دوره اسلامی رایج نموده‌اند. شهر شوش در دوره قبل از اسلام شهرت بین‌المللی داشته و به همان اندازه شهرت داشته که بابل، کلده، لیدی، نیل و لیبیه و... {{مدرک}}

بنا به [[دانشنامه ایرانیکا]] در حدود ۴٬۲۰۰ پیش از میلاد شهر شوش در جنوب غربی ایران بنیان‌گذاری گردید.&lt;ref name="iranicaonline.org"/&gt;
سفالینه‌های نقاشی‌شده متعلق به حدود ۳٬۵۰۰ پیش از میلاد در شوش واقع در [[ایلام (تمدن)|ایلام]] بیانگر دوره‌ای پیش‌رفته از طرح‌های هندسی، ایجاد سبک خاص از انسان و شکل‌هایی از جانوران در آنهاست.&lt;ref name="iranicaonline.org"/&gt;

در سال ۵۵۸ پیش از میلاد پادشاهی [[کوروش بزرگ]] (کوروش دوم) در [[انشان]] ([[فارس (سرزمین)|فارس]]) و خوزستان آغاز شد و پایتخت [[هخامنشیان]] به شوش منتقل شد.&lt;ref name="iranicaonline.org"/&gt;

{{پاک‌کن}}

==نگارخانه==
&lt;center&gt;
&lt;gallery&gt;
Image: Shush Castle.JPG|[[قلعه شوش|قلعه فرانسویها]] در محوطه کاخ آپادانا که با استفاده از خشت‌های باستانی بنا شده است
Image:Anthropoid sarcophagus Louvre Sb14393.jpg
File:Archers frieze Darius 1st Palace Suse Louvre AOD 488 a.jpg|نقش برجسته‌ای از گارد جاویدان کاخ داریوش اول در شوش (موزه لوور)
Image:Lion Darius Palace Louvre Sb3298.jpg
Image:Palmtree vase Susa Louvre MAOS383.jpg
Iran's heritages in Musée du Louvre - 48.jpg
Sarsotoun asli talar molaghat kakh dariush bozorg.jpg|یکی از سرستون‌های کاخ آپادانای شوش (موزه لوور)
Milkau Oberer Teil der Stele mit dem Text von Hammurapis Gesetzescode 369-2.jpg| [[قانون حمورابی]] با قدمتی نزدیک به چهارهزار سال (موزه لوور)
Sphinx Darius Louvre.jpg|شیر بالدار از کاخ [[داریوش بزرگ]] در شوش (موزه لوور)
Susa-destruction.jpg|نبرد خونین [[آشور بانیپال]] ضد شوش در این نقش برجسته ثبت شده‌است که غارت شهر شوش را در ۶۴۷ پیش از میلاد نشان می‌دهد. در این‌جا آتش از شهر زبانه می‌کشد، درحالی‌که سربازان آشوری شهر را با کلنگ و دیلم واژگون می‌کنند و غنایم را به خارج از شهر می‌برند (موزه بریتانیا)
Lion weight Sb 2718.jpg|وزنه به شکل شیر ، قرن ششم تا چهارم پیش از میلاد از جنس [[برنز]] ، دوره هخامنشیان ، کشف شده در آکروپل شوش.
&lt;/gallery&gt;
&lt;/center&gt;

== جستارهای وابسته ==
* [[گاه‌شمار تاریخ ایران از غارنشینی تا ظهور هخامنشیان]]

==پانویس==
{{پانویس|۲}}

== منابع ==
* {{یادکرد کتاب | نام خانوادگی =دیاکونوف | نام =ایگور میخائیلوویچ| پیوند نویسنده =ایگور دیاکونوف| عنوان =تاریخ ماد | ترجمه =[[کریم کشاورز]]| سال =۱۳۸۶ | ناشر =شرکت انتشارات علمی و فرهنگی|مکان =تهران | شابک =۹۷۸-۹۶۴-۴۴۵-۱۰۶-۵}}

http://inn.ir/NSite/FullStory/News/?Serv=0&amp;Id=71817&amp;Rate=0
http://www.farhangnews.ir/content/10977
http://www.chn.ir/NSite/FullStory/News/?Id=67456&amp;Serv=3&amp;SGr=22

== پیوند به بیرون ==
* [http://www.susacity.ir سایت شهر شوش/ سایت شهر شوش]
* [http://www.ichodoc.ir/p-a/CHANGED/123/html/123-2.HTM شوش، یکی از قدیمی‌ترین مراکز متمدن جهان]
* http://en.wikipedia.org/wiki/Susa
{{داده‌های کتابخانه‌ای}}
{{پایتخت‌های ایران}}
{{استان خوزستان}}
{{پیش از پادشاهی ماد}}
{{مستشرقین تاریخ پیش از میلاد ایران}}

[[رده:شهرهای راه ابریشم]]
[[رده:مناطق مسکونی سابق در استان خوزستان]]
[[رده:شهرهای هخامنشی]]
[[رده:شهرهای اشکانیان]]
[[رده:شهرهای ساسانیان]]
[[رده:شهرهای مقدس یهودیان]]
[[رده:کتاب استر]]
[[رده:شهرستان شوش]]
[[رده:میراث جهانی یونسکو در ایران]]
[[رده:تمدن ایلام]]</text></page>