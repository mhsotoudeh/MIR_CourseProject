<page><title>مرتضی مطهری</title><text>{{بدون منبع}}
{{تغییرمسیر|مطهری}}
{{جعبه زندگینامه
|نام_شخص = مرتضی مطهری
|نام_تصویر =مرتضی مطهری در جوانی.jpg
|عرض_تصویر =
|توضیح_تصویر = مرتضی مطهری
|نام دیگر =
|جوایز دریافتی=
|لقب‌ها=آیت‌الله - استاد - معلم شهید
|زمینه فعالیت= فلسفه و کلام اسلامی، تفسیر قرآن، نظریه‌پردازی جمهوری اسلامی
|ملیت=ایرانی
|اهل= [[فریمان]]
|دوره=
|سال‌های فعالیت=
|محل زندگی= فریمان، [[مشهد]]، [[قم]] و تهران
|دین=اسلام
|مذهب= [[شیعه دوازده امامی|شیعهٔ دوازده‌امامی]]
|نهاد=
|استادان= [[نحندحسین طباطبایی]]
|فرزندان= [[علی مطهری|علی]]، [[محمد مطهری|محمد]]، [[مجتبی مطهری|مجتبی]]، فریده، وحیده، حمیده، سعیده
|والدین= شیخ [[محمدحسینی]]
|آرامگاه=
|مدفن= حرم حضرت معصومه مسجد بالاسر، قم
|نقش‌های برجسته= نظریه‌پردازی [[جمهوری اسلامی ایران]]
|پیشه= استادی [[دانشگاه تهران]]
|وب‌گاه =[http://www.motahari.ir/ www.motahari.ir]
|منصب=
|سبک=
|مکتب=
|آثار= متعدد
|تاریخ_تولد= ۱۳ بهمن ۱۲۹۸
|محل_تولد= [[فریمان]]، [[ایران]]
|تاریخ_مرگ= ۱۲ اردیبهشت ۱۳۵۸ ({{سن|۱۲۹۸|۱۱|۱۳|۱۳۵۸|۲|۱۱}})
|محل_مرگ= [[تهران]]
|امضاء=
|گفتاورد=
}}

'''مرتضی مطهری''' (زادهٔ ۱۳ بهمن ۱۲۹۸ در [[فریمان]] - ترور شده ۱۲ اردیبهشت ۱۳۵۸ در [[تهران]]) روحانی [[شیعه]]، استاد [[فلسفه اسلامی|فلسفهٔ اسلامی]] و [[کلام اسلامی]] و [[تفسیر قرآن]]، عضو [[هیئت موتلفه اسلامی]] و از [[نظریه‌پرداز]]ان [[نظام جمهوری اسلامی ایران]] بود.&lt;ref&gt;[http://www.iran-newspaper.com/1386/860213/html/mirror.htm عرفان مطهری]، روزنامهٔ ایران، ۱۳ اردیبهشت ۱۳۸۶، صفحهٔ «آیینه»&lt;/ref&gt;

وی قبل از [[انقلاب ۵۷]] استاد [[دانشگاه تهران]] بود.&lt;ref&gt;[http://www.hamshahrionline.ir/News/?id=7664 سایت روزنامه همشهری]&lt;/ref&gt; {{deadlink}} بعد از انقلاب به ریاست [[شورای انقلاب اسلامی ایران|شورای انقلاب]] منصوب شد.

[[سید روح‌الله خمینی]] علاقه زیادی به وی داشت، تا بدانجا که بعد از مرگش گفت: {{گفتاورد|«مطهری پارهٔ تن اسلام و حاصل عمر من بود.»}}

در ادبیات [[جمهوری اسلامی ایران]] از وی با عنوان «معلم شهید» یاد می‌شود.&lt;ref&gt;[http://www.ido.ir/a.aspx?a=1388021201 معلم شهید&lt;!-- عنوان تصحیح شده توسط ربات --&gt;]&lt;/ref&gt;&lt;ref&gt;[http://www.farsnews.com/newstext.php?nn=9002041334 Fars News Agency: گرامی‌داشت شهید مطهری و مقام معلم در تلویزیون&lt;!-- عنوان تصحیح شده توسط ربات --&gt;]&lt;/ref&gt;

== زندگی‌نامه ==
=== کودکی و نوجوانی ===
مرتضی مطهری در ۱۳ بهمن ۱۲۹۸ در شهر [[فریمان]] از توابع [[مشهد]] در خانواده‌ای روحانی با اصالت [[سیستانی]]&lt;ref&gt;کیهان فرهنگی شماره، سال ۲۸، شماره ۲۸۰ و ۲۸۱&lt;/ref&gt; زاده شد. پدرش شیخ محمد حسین کیخا (مطهری)، نوه شیخ محمد علی کیخا از معتمدین [[سیستان]] از دهکده [[کنگ پیران]] [[بخش پشت‌آب]] [[شهرستان زابل]] بود. شیخ محمد علی کیخا بیش از یک قرن پیش برای نزدیکی بیشتر به [[حرم امام رضا]] و [[حوزه علمیه مشهد]] از [[شهرستان زابل]] در [[استان سیستان و بلوچستان]] به شهرستان فریمان در استان خراسان مهاجرت کرد البته این گفته شاید بخاطر رعایت مسایل سیاسی باشد اما در مصاحبه ای که مجله کیهان فرهنگی با آقای جلال الدین فارسی داشتند و درمورد خودشان بود ایشان عرضه داشتند که خانواده اش و خانواده استاد مطهری حدوداً در اواخر دوره قاجار از شهر هرات به فریمان آمده اند مثل بسیاری از مردم که به دلیل ظلم حاکم وقت به شیعیان از آنجا رفتند، گفتنی است فاصله بین این دو شهر با ماشین حدوداً سه چهارساعت است. مرتضی مطهری در کودکی برای فراگیری دروس ابتدایی به [[مکتبخانه]] رفت. در سن دوازده سالگی به [[حوزه علمیه مشهد]] رفت و به تحصیل مقدمات علوم اسلامی پرداخت. در سال ۱۳۱۶ برای تکمیل تحصیلات خود عازم [[حوزه علمیه قم]] شد. اندکی پیش از سفر مطهری به قم، [[عبدالکریم حائری یزدی]]، بنیانگذار حوزه علمیه درگذشته بود و ریاست حوزه را سه تن از مدرسان بزرگ آن [[سید محمد حجت]]، [[سید صدرالدین صدر]] و [[سید محمدتقی خوانساری]] به عهده گرفته بودند.

گفتنی است مرتضی مطهری که از شخصیت‌های مهم در انقلاب اسلامی می‌باشد به عنوان یک شخصیت سیستانی کمتر شناخته می‌شود. پدربزرگِ مرتضی مطهری یعنی آخوند ملامحمدعلی کیخا، از علمای برجسته سیستانی بوده است که به همراه خانواده خویش یعنی پدر شهید مطهری به منطقه خراسان کوچ می‌کنند و برای همین ایشان کمتر به عنوان یک سیستانی شناخته شده‌اند&lt;ref&gt; اولین همایش مطهری سیستاتی در زابلhttp://www.neyzarnews.ir&lt;/ref&gt;
حاج شیخ محمد حسینی،پدر مرتضی مطهری از شخصیت های مورد توجه در روستای فریمان بوده است. پدر مطهری از شاگردان آخوند خراسانی بوده است و برخی همچون آیت‌الله مرعشی نجفی از وی تمجید کرده است.پدر مطهری در سال 1350 شمسی در سن 101 سالگی فوت می کند. مادر مرتضی مطهری نیز دارای حافظه ای قوی و قدرت بیان بالایی بوده اند. گفته می شود که مادر وی اطلاعاتی درباره طب سنتی داشته اند و به معالجه زن های روستای فریمان می پرداخته اند. مطهری از پدر خود با عنوان طبیب روحانی و از مادرش با عنوان طبیب جسمانی یاد کرده است.&lt;ref&gt;حاصل عمر،سیری در اندیشه های استاد مطهری،گذر ایام، عبدالله نصری،دفتر نشر فرهنگ اسلامی،صص 54-6،جلد اول: فلسفه،چاپ پنجم 1386&lt;/ref&gt;

=== جوانی و تحصیلات ===
[[پرونده:مرتضی مطهری در جوانی.jpg|بندانگشتی|200px|مرتضی مطهری در جوانی]]
مطهری نزد [[محمد صدوقی]]، کتاب «مطوّل» را فراگرفت و نزد [[سید شهاب‌الدین مرعشی نجفی]]، «[[شرح لمعه]]» را آموخت. در دوره اقامت پانزده ساله خود در قم از [[سید حسین طباطبایی بروجردی]] (در فقه و اصول) و [[روح الله خمینی]] (به مدت ۱۲ سال در [[فلسفه]] و [[اصول]]) و [[سید محمدحسین طباطبائی]] (در فلسفه: الهیات [[شفا]]ی [[ابن سینا|بوعلی]] و دروس دیگر) بهره گرفت. قبل از نقل مکان سید حسین طباطبایی بروجردی به [[قم]]، مطهری گاهی به [[بروجرد]] می‌رفت و از درس وی استفاده می‌کرد. وی مدتی نیز از درس و بحث اخلاقی حاج [[میرزا علی آقا شیرازی]] بهره برد. [[سید محمد حجت]] (در اصول) و [[سید محمد محقق داماد]] (در [[فقه]]) از اساتید دیگر مرتضی مطهری بودند. وی در مدت اقامت خود در قم علاوه بر تحصیل علم، در امور اجتماعی و سیاسی نیز مشارکت داشت و از جمله با [[فدائیان اسلام]] در ارتباط بوده‌است.

=== خانواده ===
مطهری در سال ۱۳۳۱ با ''عالیه روحانی''، دختر یکی از روحانیون [[مشهد]] ازدواج کرد. حاصل این پیوند چهار دختر و سه پسر است. [[علی مطهری]] و [[محمد مطهری]] دو تن از فرزندان اویند.

عباس‌هادی‌زاده مهندس نساجی، [[احمد یزدی]] داروساز، [[علی لاریجانی]] رئیس مجلس شورای اسلامی و [[مجید عباسپور]] دکتری محیط زیست و استاد [[دانشگاه صنعتی شریف]] دامادهای اویند.&lt;ref&gt;http://www.asemanweekly.com/article/1583/اولین-شوک-انتخاباتی-ردصلاحيت-چهره‌های-منتقد-توسط-هیات‌های-اجرایی-وزارت-کشور&lt;/ref&gt;

=== مهاجرت به تهران ===
مطهری در سال ۱۳۳۱ از قم به [[تهران]] مهاجرت کرد، و در این شهر به تدریس در [[مدرسه مروی]] و تألیف و سخنرانی‌های تحقیقی پرداخت. در سال ۱۳۳۴ اولین جلسه تفسیر [[انجمن اسلامی دانشجویان]] توسط مطهری تشکیل گردید، و در همان سال تدریس خود را در [[دانشکده الهیات و معارف اسلامی]] [[دانشگاه تهران]] را آغاز کرد. در سال‌های ۱۳۳۷ و ۱۳۳۸ و پس از تشکیل [[انجمن اسلامی پزشکان]]، مطهری به یکی از سخنرانان اصلی این انجمن تبدیل گشت. وی در طول سال‌های ۱۳۴۰ تا ۱۳۵۰ سخنران منحصربه‌فرد این [[انجمن]] بود.

=== مرگ ===
مرتضی مطهری در شامگاه روز سه‌شنبه ۱۲ اردیبهشت۱۳۵۸ پس از پایان جلسه‌ای در منزل [[یدالله سحابی]] به همراه گروهی از رجال سیاسی انقلابی، در تاریکی شب و هنگام خروج از محل جلسه، هدف گلوله یکی از افراد [[گروه فرقان]] قرار گرفت و پس از انتقال به [[بیمارستان طرفه]] درگذشت.
قاتلان او سه نفر به نام‌های محمدعلی بصیری، [[حمید نیکنام]] و وفا قاضی زاده بودند.

== فعالیت‌های سیاسی ==
مرتضی مطهری در فعالیت‌های سیاسی در کنار [[آیت الله خمینی]] بود، به‌طوری که می‌توان سازماندهی [[قیام ۱۵ خرداد ۱۳۴۲]] در تهران و هماهنگی آن با روح‌الله خمینی را مرهون تلاش‌های او و یارانش دانست. وی در ساعت ۱ بعد از نیمه شب روز چهارشنبه ۱۵ خرداد ۱۳۴۲ به دنبال یک سخنرانی مهیج علیه [[محمدرضا شاه پهلوی]] به وسیله پلیس دستگیر و پس از انتقال به زندان موقت شهربانی به همراه تعدادی از روحانیون تهران زندانی شد. پس از ۴۳ روز به دنبال مهاجرت علمای شهرستانها به تهران و فشار مردم، به همراه سایر روحانیون از زندان آزاد شد.

پس از تشکیل [[هیئت‌های مؤتلفه اسلامی]]، مطهری از سوی خمینی به همراه چند تن دیگر از شخصیت‌های روحانی عهده دار رهبری این هیئت‌ها گشت. پس از ترور [[حسنعلی منصور]] نخست وزیر وقت توسط [[محمد بخارایی]]، کادر رهبری هیئت‌های موتلفه شناسایی و دستگیر شد.

== فعالیت‌های علمی-فرهنگی ==
[[پرونده:کارت شناسایی - مرتضی مطهری.jpg|بندانگشتی|کارت شناسایی مرتضی مطهری در دانشگاه تهران]]

پس از ترور [[حسنعلی منصور]]، مطهری به تألیف کتاب در موضوعاتی که وی مورد نیاز جامعه می‌پنداشت و ایراد سخنرانی در دانشگاه‌ها، [[انجمن اسلامی|انجمن‌های اسلامی]]، [[نهضت اسلامی پزشکان]]، [[مسجد هدایت]] و [[مسجد جامع نارمک]] ادامه داد. او به یک نهضت اسلامی معتقد بود و برای اسلامی کردن محتوای نهضت تلاشهای ایدئولوژیک بسیاری نمود. از جمله مهمترین این اقدامات می‌توان به کمک به تأسیس [[حسینیه ارشاد]] در سال ۱۳۴۶ اشاره کرد. پس از مدتی به علت اختلاف نظر با برخی از اعضای هیئت مدیره، در سال ۱۳۴۹ از عضویت هیئت مدیره آن مؤسسه استعفاء داد و آن را ترک گفت.

== تبلیغ برای آوارگان فلسطینی ==
در سال ۱۳۴۸ به خاطر صدور اعلامیه‌ای با امضای وی و [[علامه طباطبایی]] و [[سید ابوالفضل موسوی زنجانی]] مبنی بر جمع اعانه برای کمک به آوارگان [[فلسطینی]] و اعلام آن طی یک سخنرانی ضداسرائیلی در حسینیه ارشاد دستگیر شد و مدت کوتاهی در زندان تک‌سلولی به سربرد. از سال ۱۳۴۹]] تا ۱۳۵۱ برنامه‌های تبلیغی [[مسجد الجواد]] را زیر نظر داشت و غالباً خود سخنران اصلی بود، تا اینکه آن مسجد و به‌دنبال آن حسینیهٔ ارشاد تعطیل گردید و بار دیگر مطهری دستگیر و مدتی در بازداشت قرار گرفت. پس از آن مطهری سخنرانی‌های خود را در [[مسجد جاوید]] و [[مسجد ارک]] و غیره ایراد می‌کرد. بعد از مدتی مسجد جاوید نیز تعطیل گردید. در حدود سال ۱۳۵۳ ممنوع‌المنبر گردید و این ممنوعیت تا پیروزی [[انقلاب ۱۳۵۷]] ادامه داشت.{{مدرک}}

== مبارزه با التقاط ==
از مهم‌ترین فعالیت‌های او ارائه ایدئولوژی اسلامی از طریق تدریس و سخنرانی و تألیف کتاب متعدد است. به باور مطهری، اهمیت اینگونه فعالیت فرهنگی به ویژه در سال‌های ۱۳۵۱ تا ۱۳۵۷ به خاطر افزایش تبلیغات گروه‌های چپ و پدید آمدن گروه‌های مسلمان [[چپگرا]] – که مطهری آن را پدیده «[[التقاط]]» می‌نامید– به اوج خود رسید. گذشته از [[خمینی]]، مطهری نیز دیگران را از همکاری با سازمان «[[مجاهدین خلق ایران]]» بازمی‌داشت. در این سال‌ها مطهری به توصیه روح‌الله خمینی هفته‌ای دو روز برای تدریس به قم می‌رفت و هم‌زمان در تهران نیز به تدریس در منزل ادامه می‌داد. در سال ۱۳۵۵ به دنبال اختلاف با یکی از اساتید دانشکده الهیات زودتر از موعد مقرر بازنشسته شد. همچنین در طول این سال‌ها، مطهری با همکاری تنی چند از شخصیت‌های روحانی، «[[جامعه روحانیت مبارز تهران]]» را بنیان گذارد بدان امید که روحانیت شهرستان‌ها نیز به تدریج چنین سازمانی پیدا کند.

== ارتباط با آیت‌الله خمینی و انقلاب ==
گرچه ارتباط مرتضی مطهری با آیت‌الله خمینی پس از تبعید او از ایران به وسیله نامه و غیره استمرار داشت، ولی در سال ۱۳۵۵ موفق گردید مسافرتی به [[نجف]] نموده و ضمن دیدار با خمینی دربارهٔ مسائل مهم نهضت و حوزه‌های علمیه با وی مشورت نماید. پس از مرگ [[مصطفی خمینی]] و آغاز دوره جدید نهضت اسلامی، مطهری به طور تمام‌وقت درخدمت نهضت قرار گرفت. وی در دوران اقامت روح‌الله خمینی در [[پاریس]] نیز سفری به آن شهر نمود. در همین سفر خمینی او را مسؤول تشکیل [[شورای انقلاب]] کرد. هنگام بازگشت روح‌الله خمینی به ایران، مطهری مسؤولیت [[کمیته استقبال از امام]] را شخصاً به عهده گرفت.

{{کابینه دولت شورای انقلاب}}

== اندیشه شناسی ==
[[پرونده:Shariati3.jpg|بندانگشتی|چپ|علی رغم اختلاف نظرهای فراوان '''مطهری''' و [[علی شریعتی|شریعتی]] به‌خصوص در سالهای پایانی [[حکومت پهلوی]]، هردوی آنها از شخصیتهای مؤثر پیروزی [[انقلاب اسلامی ایران]] بودند.]]

=== فلسفه اسلامی ===
مطهری برخلاف کسانی چون [[فردید]] که فلسفه اسلامی را ذاتاً یونانی می‌دانند، برای فلسفه اسلامی اصالت خاصی قائل است. از این روی نه تنها مانند فردید و اصحاب [[مکتب تفکیک]]، فلسفه اسلامی را مغایر با اندیشه اصیل اسلامی نمی‌داند، که حتی در ریشه یابی آن به متون دینی نیز رجوع می‌کند. از نظر مطهری اکثر فلاسفه اسلامی شیعه بودند، چرا که عقل شیعی از ابتدا عقل فلسفی بود.&lt;ref&gt;نصری، ع. ''رویارویی با تجدد''، تهران، نشر علم، ص۱۶۱&lt;/ref&gt;

=== مارکسیسم ===
[[پرونده:Motahhari.jpg|بندانگشتی|چپ|در حال سخنرانی در [[حسینیه ارشاد|حسینیهٔ ارشاد]]]]
مطهری در نقد معرفت‌شناسی مارکسیسم معتقد بود که ادراک امری مادی نیست و مغز فقط یک ابزار است و عمل ادراک به وسیله روح غیرمادی صورت می‌گیرد. او همچنین معتقد بود که پل ارتباطی میان ذهن و خارج ماهیت است و مفاهیم ذهنی آثار مصادیق خارجی را ندارند. به طور مثال اگر جسم خارجی دارای حرکت است نیازی نیست که صورت ذهنی آن هم متحرک باشد. حرکت لازمه وجود خارجی است، نه وجود ذهنی.&lt;ref&gt;نصری، ع. ''رویارویی با تجدد''، تهران، نشر علم، ص۱۹۵&lt;/ref&gt;

=== تمدن اسلامی ===
مسئله عقب ماندگی جوامع مسلمان از دغدغه‌های فکری مطهری بود که سال‌ها او را به خود مشغول کرد.&lt;ref&gt;مطهری م، ''انسان و سرنوشت''، تهران. صدرا. ص ۹&lt;/ref&gt; مطهری نظریه‌ای را که علت انحطاط تمدن‌ها را همان علل ایجاد آن می‌داند را مورد قبول نمی‌داند. به عقیده او یکی از عوامل انحطاط مسلمانان فهم غلط آنها از دین است.&lt;ref&gt;نصری، ع. ''رویارویی با تجدد''، تهران، نشر علم، ص۱۷۱&lt;/ref&gt;

=== ولایت فقیه ===
=== روحانیت شیعه ===
مطهری ضمن اشاره به جایگاه مهم سازمان روحانیت و برخی امتیازات آن بر وجود پاره‌ای نواقص و ضرورت اصلاح آن تأکید می‌ورزد. وی از جمله مهم‌ترین نقاط ضعف سازمان روحانیت را نحوه تأمین بودجه آن می‌داند که به طور مستقیم توسط مردم در قالب ارائه وجوهات صورت می‌گیرد. به اعتقاد وی این مسئله با وجود برخی امتیازات، دارای این اشکال است که آزادی و حریّت عقیده روحانیت را در برابر مردم مخدوش می‌سازد،&lt;ref&gt;کتاب ده گفتار، مقاله مشکل اساسی در سازمان روحانیت&lt;/ref&gt;

== [http://lib.motahari.ir/DocView/Default.aspx?DefinedTableId=90&amp;RowId=2&amp;EntityTypeId=8&amp;EntityId=2 کتاب‌شناسی] ==
{{Div col|cols=۳}}
* ''[[آیینه جام]]''
* ''[[اخلاق جنسی در اسلام و جهان غرب]]''
* ''[[آزادی معنوی]]''
* ''[[اسلام و مقتضیات زمان]]'' (۲ جلد)
* ''[[آشنایی با علوم اسلامی]]'' (۳ جلد: [[منطق]] و [[فلسفه]]، [[کلام]] و [[عرفان]] و [[حکمت عملی]]، [[اصول فقه]] و [[فقه]])
* ''آشنایی با قرآن'' (فعلاً ۱۴ جلد)
* ''شرح [[اصول فلسفه و روش رئالیسم]]'' [[علامه طباطبایی]] (۵ جلد)
* ''[[امامت و رهبری]]''
* ''[http://lib.motahari.ir امدادهای غیبی در زندگی بشر]]''
* ''[[انسان در قرآن (کتاب)|انسان در قرآن]]''
* ''[[انسان کامل (کتاب)|انسان کامل]]''
* ''[[انسان و ایمان]]''
* ''[[انسان و سرنوشت]]''
* ''[http://lib.motahari.ir/DocView2/ShowAdobe.aspx?AttId=1452&amp;EntityId=2&amp;EntityTypeId=8&amp;DefinedtableId=111&amp;RowId=909&amp;both=257&amp;pdf=true&amp;mobile=&amp;sound=&amp;DocType=109&amp;pagenumber=13 بیست گفتار]''
* ''[http://lib.motahari.ir/DocView2/ShowAdobe.aspx?AttId=1132&amp;EntityId=2&amp;EntityTypeId=8&amp;DefinedtableId=111&amp;RowId=908&amp;both=258&amp;pdf=true&amp;mobile=&amp;sound=&amp;DocType=109&amp;pagenumber=8 پاسخ‌های استاد به نقدهای کتاب مسئله حجاب]''
* ''[[پیامبر امی]]''
* ''[[آینده انقلاب اسلامی]]''
* ''تعلیم و تربیت در اسلام''
* ''تکامل اجتماعی انسان''
* ''[[توحید (کتاب)|توحید]]''
* ''[[جاذبه و دافعه علی]]''
* ''[[جامعه و تاریخ]]''
* ''جهاد''
* ''جهان‌بینی توحیدی''
* ''[[حرکت و زمان در فلسفه اسلامی]]'' (۲ جلد)
* ''حق و باطل''
* ''حکمت‌ها و اندرزها''
* ''[[حماسه حسینی]]'' (۲ جلد)
* ''خاتمیت''
* ''ختم نبوت''
* [[خدمات متقابل اسلام و ایران]]
* ''[[داستان راستان]]'' (۲ جلد)
* ''درسهای الهیات شفا'' (۲ جلد)
* ''[[ده گفتار]]''
* ''زندگی جاوید یا حیات اخروی''
* ''سیری در سیره [[ائمه اطهار]]''
* ''سیری در سیره نبوی''
* ''سیری در [[نهج‌البلاغه]]''
* ''شرح مبسوط منظومه'' (۴ جلد)
* ''شرح منظومه'' (۲ جلد)
* ''شش مقاله'' ([[الغدیر]] و وحدت اسلامی)
* ''شش مقاله'' (جهان بینی الهی و جهان بینی مادی)
* ''[[عدل الهی (کتاب)]]''
* ''عرفان [[حافظ]] (تماشاگه راز)''
* ''علل گرایش به مادیگری'' (به ضمیمه [[ماتریالیسم]] در ایران)
* ''[[فطرت (کتاب)|فطرت]]''
* ''[[فلسفه اخلاق]]''
* ''[[فلسفه تاریخ]]'' (۲ جلد)
* ''قیام و انقلاب مهدی'' (به ضمیمهٔ شهید)
* ''لمعاتی از شیخ شهید''
* ''مسئله [[حجاب (کتاب)|حجاب]]''
* ''مسئله [[ربا]] (به ضمیمه بانک و بیمه)''
* ''مسئله نفاق''
* ''مسئله شناخت''
* ''[[معاد کتاب|معاد]]''
* ''مقالات فلسفی'' (۳ جلد)
* ''[[نبوت (کتاب)|نبوت]]''
* ''نظام [[حقوق زن]] در اسلام''
* ''نظری به نظام اقتصادی اسلام''
* ''نقدی بر [[مارکسیسم]]''
* ''نهضت‌های اسلام صد سالهٔ اخیر''
* ''وحی و نبوت''
* ''ولاها و ولایت‌ها'
* .. مقدمه‌ای بر جهان‌بینی اسلامی
* الاسلام/تالیف مرتضی مطهری؛ ترجمه محمدهادی الیوسفی
{{Div col end}}

== یادبود ==
در دهه ۱۳۶۰، شهرداری [[منطقه ۱۱ شهرداری تهران|منطقه ۱۱ تهران]] بنای یادبود کوچکی در نزدیکی محل ترور مرتضی مطهری در [[خیابان پارک امین‌الدوله]] در محله [[دروازه شمیران]] شهر [[تهران]] برپا کرد.

روز ۱۲ اردیبهشت را، که پیش از آن یه یاد [[ابوالحسن خانعلی]] ''روز معلم'' نامگذاری شده‌بود، پس از درگذشت مطهری در ۱۲ اردیبهشت به نام وی نامگذاری کردند.

== پانویس ==
{{پانویس|۲}}

== منابع ==
* [http://www.motahari.org/about/bio.htm زندگی‌نامۀ مرتضی مطهری]
* [http://www.ghadeer.org/author/motahary/67/pages/fehrest.html کتاب مسئله حجاب-مرتضی مطهری]

== پیوند به بیرون ==
{{ویکی‌انبار-رده|Morteza Motahhari}}
{{ویکی‌گفتاورد}}
* [http://lib.motahari.ir مجموعه کامل کتاب‌های مرتضی مطهری]
* [http://www.mortezamotahari.com پایگاه جامع شهید مرتضی مطهری]
* [http://www.nasimemotahar.com نخستین پایگاه ویژۀ سیر مطالعاتی آثار شهید مطهری]
* [http://www.bineshemotahar.com دبیرخانۀ طرح مطالعاتی بینش مطهر]
{{داده‌های کتابخانه‌ای}}
{{مرتضی مطهری}}
{{انقلاب ۱۳۵۷ ایران}}
{{فلسفه اسلامی}}
{{چهره‌های ماندگار}}

{{ترتیب‌پیش‌فرض:مطهری، مرتضی}}

[[رده:آموزگاران کشته‌شده]]
[[رده:آیت‌الله‌های اهل ایران]]
[[رده:استادان گروه فلسفه و کلام اسلامی دانشگاه تهران]]
[[رده:اعضای حزب موتلفه اسلامی]]
[[رده:اعضای ستاد مرکزی کمیته استقبال از امام خمینی]]
[[رده:اعضای شورای انقلاب اسلامی ایران]]
[[رده:افراد مربوط به انقلاب ۱۳۵۷ ایران]]
[[رده:انقلابیون اهل ایران]]
[[رده:اهالی فریمان]]
[[رده:اهالی مشهد]]
[[رده:ایرانیان افغانستانی‌تبار]]
[[رده:ایرانی‌های قربانی تروریسم]]
[[رده:برگزیدگان همایش چهره‌های ماندگار در الاهیات]]
[[رده:تحصیلکردگان حوزه علمیه قم]]
[[رده:ترورشدگان توسط گروه فرقان]]
[[رده:دانش‌آموختگان دانشکده الهیات و معارف اسلامی دانشگاه تهران]]
[[رده:درگذشتگان ۱۳۵۸]]
[[رده:درگذشتگان ۱۹۷۹ (میلادی)]]
[[رده:روحانیان سیاستمدار رزمنده در جنگ ایران و عراق]]
[[رده:روحانیان شیعه]]
[[رده:روحانیان شیعه اهل ایران]]
[[رده:زادگان ۱۲۹۸]]
[[رده:زادگان ۱۹۱۹ (میلادی)]]
[[رده:زادگان ۱۹۲۰ (میلادی)]]
[[رده:سیاستمداران ترورشده اهل ایران]]
[[رده:عالمان شیعه]]
[[رده:عالمان مسلمان]]
[[رده:فیلسوفان اسلامی]]
[[رده:فیلسوفان اهل ایران]]
[[رده:فیلسوفان مسلمان]]
[[رده:کشته‌شدگان در ایران]]
[[رده:مرگ به وسیله اسلحه گرم در ایران]]
[[رده:نویسندگان اهل ایران]]
[[رده:نویسندگان تاریخ ایران کمبریج]]
[[رده:نویسندگان متون دینی]]</text></page>