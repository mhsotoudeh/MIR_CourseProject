<page><title>روسیه</title><text>{{coord|۵۵|۴۵|N|۳۷|۳۷|E|type:country|display=title}}
{{جعبه اطلاعات کشور|
نام اصلی = Российская Федерация |
نام فارسی رسمی = فدراسیون روسیه |
نام عادی = روسیه |
تصویر پرچم = Flag of Russia.svg |
تصویر نشان ملی = Coat of Arms of the Russian Federation.svg |
شعار ملی = ندارد |
سرود ملی = ''[[سرود ملی فدراسیون روسیه]]''{{سخ}}|
نقشه = Russian Federation (orthographic projection) - Crimea disputed.svg |
پایتخت = [[مسکو]] |latd=۵۵|latm=۴۵|latNS=N |longd=۳۷|longm=۳۷|longEW=E|
بزرگ‌ترین شهر = [[مسکو]] |
زبان رسمی = [[زبان روسی|روسی]] (زبان رسمی){{سخ}}&lt;small&gt;بعلاوه ۳۰ زبان رسمی در{{سخ}}مناطق مختلف روسیه&lt;/small&gt; |
نوع حکومت = [[جمهوری چند حزبی فدرال]] |
نوع حاکمان =
{{•}} [[رئیس جمهور]]{{سخ}}{{•}} [[نخست وزیر]] |
نام حاکمان = [[ولادیمیر پوتین]]{{سخ}}[[دمیتری مدودف]] |
نحوه تشکیل = پایه‌گذاری:[[۸۶۲ (میلادی)]] |
موارد منجر به تشکیل = |
تاریخ تشکیل =اعلام موجودیت:&amp;nbsp;[[۱۲ ژوئن]]{{سخ}}[[۱۹۹۰ (میلادی)|۱۹۹۰]]{{سخ}}نهایی:{{سخ}}[[۲۵ دسامبر]] [[۱۹۹۱ (میلادی)|۱۹۹۱]] |
مساحت = ۱۷٬۰۷۵٬۴۰۰ |
رتبه مساحت = نخست |
درصد آبها = ۱۳ (با در نظرگرفتن باتلاقها و مردابها)|
سال برآورد جمعیت = ۲۰۱۳ |
جمعیت = ۱۴۳٬۷۰۰٬۰۰۰ |
رتبه جمعیت = ۹ام |
تراکم جمعیت = ۸٫۴ |
رتبه تراکم جمعیت = ۲۰۹ام |
سال تولید ناخالص داخلی = ۲۰۱۳|
تولید ناخالص داخلی = ۲۱۱۸ میلیارد [[دلار]] |
رتبه تولید ناخالص داخلی = ۸ام |
سرانه تولید ناخالص داخلی = ۱۴٬۹۷۳ دلار |
رتبه سرانه تولید ناخالص داخلی = ۴۹ |
سال شاخص توسعه انسانی = ۲۰۱۳ |
شاخص توسعه انسانی = ۰٫۷۸۸ |
رتبه شاخص توسعه انسانی = ۵۵م |
وضع شاخص توسعه انسانی = &lt;font color="#۰۰۹۹۰۰"&gt;بالا&lt;/font&gt; |
واحد پول = [[روبل]] |
کد واحد پول = RUB |
منطقه زمانی = UTC |
منطقه زمانی تابستانی = CEST |
utc = +۲-+۱۲ |
utc = +۳-+۱۳ |
دامنه اینترنتی = [[.ru]] |
پیش‌شماره تلفنی = ۷ |
}}

'''روسیه''' (به [[زبان روسی|روسی]]: ''Россия''، واج‌نویسی: ''راسیا'') با نام رسمی '''[[فدراسیون]] روسیه''' (Российская Федерация، واج‌نویسی: ''راسیسکایا فدراتسیا'') پهناورترین کشور جهان است که در شمال [[اوراسیا]] قرار دارد. این کشور در آسیای شمالی و اروپای خاوری واقع است و با [[اقیانوس آرام]] شمالی و [[اقیانوس منجمد شمالی]]؛ و نیز با [[دریای خزر]]، [[دریای سیاه]]، و [[دریای بالتیک]] مرز آبی دارد. روسیه با ۱۴ کشور آسیایی و اروپایی مرز زمینی دارد و با کشورهای پیرامون [[دریای برینگ]]، [[دریای ژاپن]]، [[دریای خزر]]، [[دریای سیاه]]، و [[دریای بالتیک]] ارتباط دریایی دارد.

روسیه با ۱۷٬۰۷۵٬۴۰۰ کیلومتر مربع وسعت، پهناورترین کشور جهان است. پهناوری روسیه کمتر از دو برابر مساحت [[کانادا]] یا [[چین]] یا [[ایالات متحده آمریکا]] و بیشتر از یک دوم مساحت قاره آفریقا است. این کشور در عرضهای بالای جغرافیایی واقع شده‌است و بیشتر مناطق کشور سردسیر و کم بارش است. به همین دلیل بیشتر مناطق این کشور (به ویژه سرزمین بزرگ [[سیبری]]) خالی از سکنه هستند و کشاورزی در این مناطق میسر نیست. پایتخت روسیه شهر [[مسکو]] است که در باختر و بخش اروپایی کشور است و بزرگترین شهر [[اروپا]] است.

روسیه با حدود ۱۴۳ میلیون نفر (در سال ۲۰۱۳) جمعیت [[فهرست کشورها بر پایه جمعیت|نهمین کشور پرجمعیت]] دنیاست. [[تراکم جمعیت]] روسیه ۸٫۴ نفر در هر کیلومتر مربع است که از پایینترین نرخهای تراکم جمعیت در جهان است. همچنین نرخ رشد جمعیت در این کشور منفی است. بیشتر جمعیت روسیه در غرب این کشور (بخش اروپایی) زندگی می‌کنند. بر اساس سرشماری سال ۲۰۱۰ حدود ۸۱ درصد از مردم این کشور از [[مردم روس|قومیت روس]] هستند. در مجموع ۱۶۰ گروه قومی در این کشور زندگی می‌کنند. [[تاتارها]] ۳٫۹ درصد جمعیت روسیه را تشکیل می‌دهند و بزرگترین اقلیت قومی این کشور محسوب می‌شوند. اقوام [[مردم اوکراینی|اوکراینی]]، [[چوواش]]، [[باشقیر]]، [[مردم چچنی|چچنی]]، و [[مردم ارمنی|ارمنی]] نیز هر یک بیش از یک میلیون نفر جمعیت دارند و [[آوارهای قفقازی]]، [[مردم بلاروس|بلاروسی‌ها]]، [[مردم آسی|آسی‌ها]]، [[مردم آذری|آذربایجانی‌ها]] و [[قزاق‌ها]] از دیگر اقوام پرجمعیت روسیه هستند.

زبان رسمی روسیه، [[زبان روسی]] است؛ ولی ۲۷ زبان رسمی دیگر نیز در جمهوری‌ها و مناطق خودگردان این کشور وجود دارد. روسیه کشوری فدرال با [[تقسیمات کشوری روسیه|تقسیمات کشوری]] پیچیده‌ایست و شامل ۸۳ [[واحدهای فدرال روسیه|واحد فدرال]] از جمله ۲۱ [[جمهوری‌های روسیه|جمهوری خودگردان]] می‌شود. روسیه فرهنگ پرباری دارد و نویسندگان معروفی مانند [[تولستوی]] و [[داستایوفسکی]] روسی بوده‌اند.

روسیه تا پیش از [[قرن هجدهم]] یک حکومت نه چندان نیرومند در خاور اروپا بود و وسعت آن چندان زیاد نبود. تا اینکه در آغاز قرن ۱۸ میلادی و با اصلاحاتی که [[تزار]] [[پتر بزرگ]] انجام داد، این کشور به یک امپراتوری پهناور و نیرومند تبدیل شد. در سال ۱۹۱۷ انقلاب [[کمونیستی]] در این کشور به وقوع پیوست و نام کشور به «[[اتحاد جماهیر شوروی سوسیالیستی]]» تغییر یافت. روسیه، با عنوان [[جمهوری فدراتیو روسیه شوروی]]، مهمترین و بزرگ‌ترین جمهوری در اتحاد جماهیر شوروی بود. در سال ۱۳۷۰ (۱۹۹۱) شوروی پس از [[جنگ سرد]] طولانی با غرب فروپاشید و فدراسیون روسیه به جای آن نشست.

واحد پول روسیه [[روبل]] است. روسیه با [[تولید ناخالص داخلی]] ۲۱۱۸ میلیارد دلار در سال ۲۰۱۳ [[فهرست کشورها بر پایه تولید ناخالص داخلی|هشتمین اقتصاد بزرگ جهان]] (ششمین بر مبنای [[قدرت برابری خرید]]) بوده‌است. روسیه پس از فروپاشی شوروی به [[اقتصاد بازار]] روی آورده‌است و به منابع طبیعی عظیم خود متکی است. درآمد سرانهٔ این کشور در سال ۲۰۱۳ بیش از ۱۸ هزار دلار (بر مبنای [[قدرت برابری خرید]]) که این کشور را در رتبه پنجاه‌وهفتم دنیا قرار می‌دهد. این کشور یکی از پنج عضو دائمی [[شورای امنیت سازمان ملل]]، عضو [[گروه هشت]]، [[شورای اروپا]]، [[سازمان تجارت جهانی]]، [[سازمان همکاری شانگهای]] و [[کشورهای مستقل همسود]] است.

اکنون [[ولادیمیر پوتین]] رئیس جمهور و [[دمیتری مدودف]] نخست وزیر روسیه‌است. سیاست کنونی روسیه، همکاری و عدم تنش با غرب و تلاش برای اتحاد کشور است؛ ولی به خاطر گسترش [[ناتو]] به شرق و پس از درگیری با [[گرجستان]] بر سر [[اوستیای جنوبی]] و الحاق [[کریمه]] به خاک خود، روابط روسیه و غرب به تیرگی گراییده‌است.

== پیشینه ==
تاریخ روسیه به قرن چهاردهم میلادی بازمی‌گردد که قلمرو پادشاهی تجاری مسکو به عنوان بازیگر اصلی در بین چندین منطقه کوچکتر مشابه مطرح شد. [[ایوان چهارم]]، معروف به [[ایوان مخوف]]، نخستین حاکم مسکو بود که خود را تزار نامید. در سده هفدهم [[دودمان رومانف|رومانف]] به حکومت روسیه دست یافتند و تا سیصد سال بعد بر این کشور حکومت کردند. [[پتر کبیر]] و [[کاترین کبیر]] از معروف‌ترین این پادشاهان بودند که اصلاحات زیادی را در جهت مدرنیزاسیون این کشور به انجام رساندند.

در اوایل قرن بیستم، نارضایتی‌های عمیق در میان بخش‌های مختلف جامعه روسیه به اعتراضات گسترده‌ای در این کشور انجامید. در شرایطی که حاکمان کشور نسبت به درد و رنج توده‌های مردم بی تفاوت به نطر می‌رسیدند، جریان‌های سیاسی رادیکال در کشور قوت گرفتند. واقعه معروف به دوشنبه خونین در سال ۱۹۰۵، [[جنگ روسیه و ژاپن|شکست از ژاپن در جنگ ۱۹۰۵]] و شکست‌های این کشور در [[جنگ جهانی اول]] به این نارضایتی‌ها دامن زد. در سال ۱۹۱۷ انقلابی به رهبری [[حزب بلشویک]]، که در سال ۱۹۰۳ به رهبری [[لنین]] و تحت تأثیر آموزه‌های [[کارل مارکس]] تشکیل شده بود، به حکومت پادشاهی در این کشور پایان بخشید.

اوایل حکومت لنین با [[جنگ داخلی روسیه|جنگ داخلی]] علیه حامیان سلطنت همراه بود و پس از مدتی رقابت برای جانشینی لنین شدت گرفت. وی در سال ۱۹۲۴ درگذشت و [[استالین]] در سال ۱۹۲۹ به رهبری بلامنازع [[حزب کمونیست اتحاد شوروی|حزب کمونیست شوروی]] دست یافت. سیاستهای استالین به صنعتی‌سازی سریع کشور انجامید اما حکومت او با حجم غیرمنتظره‌ای از پاکسازی‌های سیاسی، تبعیدهای دسته‌جمعی و حبس و زندان همراه بود. در ژوئن ۱۹۴۱ آلمان به شوروی یورش برد و جنگی چهارساله درگرفت که ۲۷ میلیون شهروند شوروی در آن جان باختند. روسیه در [[جنگ جهانی دوم]] پیروز شد و کنترل سیاسی بیشتر قلمرو اروپای شرقی و مرکزی را برای خود تضمین کرد. استالین تا زمان مرگش در سال ۱۹۵۳ در قدرت باقی‌ماند. در این دوران حزب کمونیست با استفاده از دستگاه امنیتی عظیم خود بر تمام جنبه‌های زندگی حیات اجتماعی جامعه تسلط یافت و شوروی با پرداخت بهایی گزاف از حیات انسان‌ها به یک ابرقدرت صنعتی و نظامی تبدیل شد.

[[خروشچف]] جانشین استالین تلاش کرد تا جنبه‌های بی‌رحمانه حکومت استالین را افشا کرده و در عین حال بخش‌های کلیدی حکومت کمونیستی را حفظ کند. وی [[سانسور]] را در جامعه کاهش داده و سیاست خارجی همزیستی مسالمت‌آمیز با غرب را در پیش گرفت اما با سرکوب [[انقلاب ۱۹۵۶ مجارستان|قیام سال ۱۹۵۶ مجارستان]] سلطه شوروی بر دولت‌های دست‌نشانده این کشور ادامه یافت. با این حال دستگاه حزبی اعتماد خود را به وی از دست داده و اعتبار خروشچف در پی نحوه مواجهه او با [[بحران موشکی کوبا|بحران موشکی ۱۹۶۲ کوبا]] کاهش یافت. خروشچف در سال ۱۹۶۴ در یک کودتای حزبی ساقط شد. در دوران [[برژنف]] جانشین خروشچف، شرایط زندگی برای توده‌های مردم قابل پیش‌بینی تر و مناسب‌تر شد اما سرکوب سیاسی ادامه یافت. با این حال با توجه به کاهش رشد اقتصادی و سربرآوردن مشکلات اجتماعی دوران برژنف به «عصر رکود» معروف شد. از سال ۱۹۷۹ شوروی در جنگی طولانی و خونبار در افغانستان درگیر شد. یک نسل کامل قربانی [[جنگ شوروی در افغانستان]] شدند.&lt;ref&gt;[http://web.archive.org/web/20101204130047/http://www.fco.gov.uk/en/travel-and-living-abroad/travel-advice-by-country/country-profile/europe/russia/?profile=history Russia - History] Foreign and Commonwealth Office&lt;/ref&gt;

== تقسیمات کشوری ==
[[پرونده:Russian-regions.png|بندانگشتی|وسط|600px|نقشه [[تقسیمات کشوری روسیه]]؛ سبز:[[جمهوری‌های روسیه|جمهوری]] - کرم:[[سرزمین‌های روسیه|سرزمین]] - قهوه‌ای:[[استان‌های روسیه|استان]] - زرد:[[نواحی خودمختار روسیه|ناحیه خودمختار]] - آبی:[[استان خودمختار یهودی]] - صورتی:۲ شهر فدرال [[مسکو]] و [[سن پترزبورگ]]]]

== جغرافیا ==
روسیه در آسیای شمالی و اروپای خاوری واقع است و با [[اقیانوس آرام]] شمالی و [[اقیانوس منجمد شمالی]]؛ و نیز با [[دریای خزر]]، [[دریای سیاه]]، و [[دریای بالتیک]] مرز آبی دارد. روسیه با ۱۴ کشور آسیایی و اروپایی مرز زمینی دارد و با کشورهای پیرامون [[دریای برینگ]]، [[دریای ژاپن]]، [[دریای خزر]]، [[دریای سیاه]]، و [[دریای بالتیک]] ارتباط دریایی دارد.

همسایگان زمینی روسیه عبارتند از:

در جنوب خاور ([[آسیا]]): [[کره شمالی]]، [[چین]]، [[مغولستان]]، و [[قزاقستان]]

در جنوب باختر ([[قفقاز]]): [[جمهوری آذربایجان]] و [[گرجستان]]

در باختر ([[اروپا]]): [[اوکراین]]، [[بلاروس]]، [[لتونی]]، [[استونی]]، [[فنلاند]]، و [[نروژ]]؛ و در بخش جدامانده [[کالینینگراد]] با کشورهای [[لیتوانی]] و [[لهستان]].

=== شهرها ===
{{شهرهای اصلی روسیه}}
{{-}}

== فرهنگ ==
[[پرونده:Moscow - Saint Basil's Cathedral (towers).jpg|بندانگشتی|250px|[[کلیسای جامع سنت باسیل]] در [[مسکو]]]]

== جاذبه‌های گردشگری ==
روسیه دارای جاذبه‌های تاریخی و اکوتوریستی فراوانی است

تعدادی از جاذبه‌های تاریخی:
روسیه از جمله کشورهایی است که از استقبال توریستان و جهانگردان برخوردار است. از جمله جاذبه‌های توریستی روسیه می‌توان به این موارد اشاره کرد:
متروی مسکو، ساختمان‌های هفت خواهر، مجسمه مایاکوفسکی، مجسمه‌های لنین، میدان سرخ، موزه جنگ، پارک پیروزی، مقبره ولادیمیر لنین، مجموعه کرملین&lt;ref name="راهنمای سفر به روسیه"&gt;[https://www.pptourism.ir/Europe/Russia.htm راهنمای سفر به روسیه ]&lt;/ref&gt;

تعدادی از جاذبه‌های اکوتوریستی:
طبیعت زیبا، پوشش‌های گیاهی متفاوت را می‌توان نام برد مانند تپه وارابیف (تپه گنجشک‌ها)&lt;ref name="راهنمای سفر به روسیه" /&gt;

== نگارخانه ==
&lt;gallery&gt;
Image:Russia 87.74494E 66.20034N.jpg|تصویر ماهواره‌ای روسیه
Image:View on Sotsji from black sea.jpg|بندر [[سوچی]] در کناره [[دریای سیاه]]
Image:Vasyugan.jpg|رود واسیوگان در باختر [[سیبری]]
Image:River near Saranpaul.jpg|سارانپائول
Image:Peter der-Grosse 1838.jpg|[[پتر بزرگ]]، [[تزار]] روسیه
Image:Lenin 1920.jpg|[[ولادیمیر لنین]]، بنیانگذار اتحاد جماهیر شوروی
Image:|سربازان [[شوروی]] در [[جنگ جهانی دوم]]
Image:|[[یوری گاگارین]]، نخستین فضانورد جهان
Image:Victory Day Parade 2008-18.jpg|[[دمیتری مدودف]] و [[ولادیمیر پوتین]]
Image:Russia Regional product pc.svg|واحدهای فدرال روسیه بر پایه تولید سرانه

Image:RussianLanguageMap.png|نقشه کشورهای دارای [[زبان روسی]]
Image:Russia-Moscow-Cathedral of Christ the Saviour-6.jpg|کلیسای جامع شهر مسکو به نام کلیسای عیسی منجی
Image:L.N.Tolstoy Prokudin-Gorsky.jpg|[[لئو تولستوی]]، نویسنده روس (۱۲۸۹-۱۲۰۷)
Image:|اتاق آمبر
&lt;/gallery&gt;

== جستارهای وابسته ==
* [[بوریس یلتسین]]
* [[روسیه تزاری]]
* [[اتحاد جماهیر سوسیالیستی شوروی]]
* [[فروپاشی اتحاد جماهیر شوروی]]
* [[کشورهای پساشوروی]]
* [[سرود ملی فدراسیون روسیه]]
* [[فهرست رهبران اتحاد جماهیر شوروی سوسیالیستی]]
* [[قانون اساسی روسیه]]
* [[انتخابات در روسیه]]

== منابع ==
{{پانویس}}
* ویکی‌پدیای انگلیسی
* تاریخ ایران و جهان، سال دوم آموزش متوسطه، رشته علوم انسانی، سازمان پژوهش و برنامه‌ریزی آموزشی، ۱۳۸۲.
* لارنس لاکهارت، انقراض سلسله صفویه و ایام سلطه افغان‌ها بر ایران (بخش روابط ایران و روسیه)، ترجمه مصطفی قلی اعتماد، تهران، ۱۳۴۳.
{{پانویس}}
{{موضوع اروپا}}
{{کشورهای مستقل همسود}}
{{سازمان همکاری شانگهای}}
{{شورای امنیت}}
{{گروه بیست}}
{{کشورهای مستقل اروپا}}
{{سازمان امنیت و همکاری اروپا}}
{{کشورهای پیرامون دریای خزر}}
{{زبان‌های روسیه}}
{{تقسیمات کشوری روسیه}}
{{گروه هشت}}
{{سازمان‌های اطلاعاتی جهان}}
{{کشورهای آسیا}}
{{ویکی‌سفر}}
{{ویکی‌گفتاورد}}
{{ویکی‌انبار-رده|Russia}}
{{داده‌های کتابخانه‌ای}}
{{مناقشه اسرائیلی‌ها و فلسطینیان}}
{{زباله و مدیریت پسماند}}
{{پایتخت‌های اروپا}}

[[رده:روسیه]]
[[رده:ایالت‌ها و قلمروهای بنیان‌گذاری‌شده در ۸۶۲ (میلادی)]]
[[رده:بریکس]]
[[رده:جمهوری‌های فدرال]]
[[رده:روس کیف]]
[[رده:فهرست کشورهای در گستره بیش از یک قاره]]
[[رده:کشورها و سرزمین‌های اسلاوی‌زبان]]
[[رده:کشورها و سرزمین‌های روسی‌زبان]]
[[رده:کشورهای آسیای شرقی]]
[[رده:کشورهای آسیای مرکزی]]
[[رده:کشورهای اروپایی]]
[[رده:کشورهای حاشیه دریای خزر]]
[[رده:کشورهای عضو جی ۸]]
[[رده:کشورهای عضو سازمان ملل متحد]]
[[رده:کشورهای فدرال]]
[[رده:کشورهای گروه ۲۰]]
[[رده:کشورهای هم‌مرز با اقیانوس آرام]]</text></page>