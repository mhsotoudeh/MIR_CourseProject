<page><title>استان خراسان جنوبی</title><text>{{coord|۳۲٫۸۶۵۳|N|۵۹٫۲۱۶۴|E|region:IR_type:adm1st|display=title}}
{{جعبه استان ایران
| نام استان =خراسان جنوبی
|تصویر  =
|انداره تصویر = 400px
| نقشه موقعیت =IranSouthKhorasan-SVG.svg
| مرکز =[[بیرجند]]
| مختصات =
| عرض =۳۲٫۸۷
| طول =۵۹٫۲۱
| مساحت =۱۵۱٬۱۹۳
| سال جمعیت = ۱۳۹۰
| جمعیت = ۷۳۲٬۱۹۲ نفر&lt;!--با افزودن جمعیت شهرستان طبس--&gt;&lt;ref name="Census1390"&gt;{{یادکرد وب |نویسنده = |نشانی=http://www.sko.ir/Sarshomari1390/Shahrhaye_IRAN.xls|عنوان=نتایج سرشماری سال ۱۳۹۰ | ناشر =معاونت برنامه ریزی استانداری خراسان جنوبی (به نقل از مرکز آمار ایران) |تاریخ =۱۹ اردیبهشت ۱۳۹۲ |تاریخ بازبینی=۱۹ اردیبهشت ۱۳۹۲}}&lt;/ref&gt;
| پراکندگی جمعیت = ۶ نفر
| شهرستان = ۱۱
| استاندار = [[سید علی‌اکبر پرویزی]]
| زبان‌ها = [[فارسی]]}}

'''استان خراسان جنوبی''' یکی از استان‌های [[ایران]] است. این استان در شرق ایران واقع شده و مرکز آن، شهر [[بیرجند]] است.
استان خراسان جنوبی، با مصوبه مجلس شورای اسلامی و پس از تقسیم استان خراسان به سه استان، در سال ۱۳۸۲ ایجاد شد.

مساحت این استان ۱۵۱٬۱۹۳ کیلومتر مربع است&lt;!--با افزوده شدن شهرستان طبس--&gt; که از این نظر سومین استان [[ایران]] است. بر اساس سرشماری سال ۱۳۹۰، جمعیت آن برابر با ۷۳۲٬۱۹۲ نفر&lt;ref name="Census1390"/&gt; می‌باشد و از این نظر ۲۸اُمین استان کشور است.
[[File:Shokatieh.jpg|thumb|مدرسه شوکتیه]]
== پیشینه ==
{{بهبود منبع}}
خراسان جنوبی شامل محدوده‌ای از خراسان بزرگ است که در سده‌های پیش [[قهستان]] نامیده می‌شده‌است. شهرهای مهم ایالت قهستان، تون ([[فردوس]] امروزی) و [[قائن]] بوده‌اند. [[مارکوپولو]] نیز در سفرنامه خود، از این منطقه با نام تونوکاین (تون و قاین) یاد کرده‌است.&lt;ref name="Dدهخدا"&gt;{{یادکرد |کتاب=لغت‌نامه دهخدا|نویسنده = دهخدا، علی‌اکبر| ناشر =دانشگاه تهران، سازمان لغت‌نامه| شهر=تهران| کوشش=زیر نظر دکتر محمد معین|سال=۱۳۳۴}}&lt;/ref&gt;

در سده‌های اخیر و به ویژه از دوران قاجار، دو شهر [[فردوس]] و [[قائن]] به دلیل حوادث طبیعی مختلف به تدریج موقعیت جمعیتی خود را از دست داده و [[بیرجند]] مرکزیت و اهمیت بیشتری یافت.

تشکیل استان خراسان جنوبی  به مرکزیت بیرجند  از سال ۱۳۴۲ مطرح بوده است و در سال ۱۳۸۳ و پس از سال‌ها کشمکش سیاسی این استان تأسیس شد. مرکز این استان جدید شهر بیرجند تعیین گردید. در زمان تأسیس این استان شامل سه شهرستان بیرجند، نهبندان و سربیشه بود.
قاین در ابتدای تأسیس استان حاضر به پیوستن به خراسان جنوبی نشد و در محدوده خراسان رضوی باقی ماند.

در سال ۱۳۸۳ و پس از تقسیم خراسان مباحثی در مورد الحاق قاین به خراسان جنوبی مطرح گردید و در نهایت در اواخر همان سال ۸۳ شهرستان قاین به استان خراسان جنوبی الحاق گردید.

فردوس که در قضیه تقسیم خراسان بیشترین آسیب را دید نیز حاضر به پیوستن به استانی با مرکزیت بیرجند نشد. در چند راهپیمایی اعتراض آمیز که منجر به کشته و زخمی شدن چند شهروند فردوسی قبل از تقسیم خراسان شد مردم این شهرستان نشان دادند که در تقسیم خراسان رضوی سهم بیشتری خواهان هستند، اگر چه نتیجه‌ای برای مردم در بر نداشت.

در مرحله اول تقسیم خراسان و شکل گیری استان خراسان جنوبی، تنها بخش سرایان شهرستان فردوس با پذیرش این امر که با پیوستن به خراسان جنوبی از بخش به شهرستان ارتقاء می‌یابد حاضر به جدایی از فردوس و خراسان رضوی شد و مدتی را به عنوان یکی از بخش‌های شهرستان بیرجند در خراسان جنوبی به سر برد تا اینکه در سال ۱۳۸۴ اولین ارتقاء در خراسان جنوبی با ارتقای بخش سرایان به شهرستان صورت گرفت. در همین سال با ارتقای بخش درمیان به مرکزیت شهر اسدیه (اسدآبادسابق) دومین شهرستان جدید استان خراسان جنوبی به وجود آمد.

ادامه تلاش‌ها برای الحاق فردوس در سال ۱۳۸۶ به نتیجه رسید و این شهرستان هم علیرغم میل باطنی بسیاری از مردم، به خراسان جنوبی ملحق شد.

در سال ۱۳۸۷ بخش بشرویه شهرستان فردوس هم در جواب قبول الحاق به خراسان جنوبی توانست ارتقاء پیدا کند و هشتمین شهرستان استان تأسیس شد.

در سال ۱۳۹۱ و در روزهای پایانی این سال طبس به خراسان جنوبی پیوست. این پیوستن واکنش‌هایی همچون امضای طومار را در پی داشت. همچنین فرمانداری این شهر نیز به فرمانداری ویژه و معاونت استانداری ارتقاء یافت.

در اردیبهشت ۱۳۹۱ نهمین و دهمین شهرستان‌ها تأسیس گشتند. بخش زیر کوه قاین همراه با بخش زهان قاین و تبدیل دهستان شاسکوه این شهرستان به بخش با سه بخش به شهرستان زیر کوه ارتقاء یافت و حاجی‌آباد زیرکوه پس از حاجی‌آباد هرمزگان و حاجی‌آباد فارس (زرین دشت) سومین حاجی‌آباد کشور شد که به خود فرماندار می‌بیند. بخش خوسف بیرجند هم پس از تبدیل دهستان جلگه ماژان به بخش به شهرستان ارتقاء یافت و و با دو بخش مرکزی و جگله ماژان به جمع شهرستان‌های کشور پیوست.&lt;ref&gt;[http://www.mehreghaenat.com/ghaenat/3636-1391-12-22-19-14-17.html شهرستان طبس به خراسان جنوبی ملحق شد+تاریخچه جنجالی تشکیل خراسان جنوبی از ابتدا تا امروز]&lt;/ref&gt;

== موقعیت جغرافیایی ==
این استان از شمال با استان [[خراسان رضوی]]، از غرب با استان‌های [[استان یزد|یزد]]، [[استان اصفهان|اصفهان]] و [[استان سمنان|سمنان]]، از شرق با کشور [[افغانستان]] و از جنوب با استان‌های [[سیستان و بلوچستان]] و [[استان کرمان|کرمان]] هم‌مرز است.
{{موقعیت جغرافیایی
| مرکز = خراسان جنوبی
| شمال = [[استان خراسان رضوی]]
| شمال شرقی =
| شرق = [[افغانستان]]
| جنوب شرقی =
| جنوب = [[استان کرمان]] و [[استان سیستان و بلوچستان]]
| جنوب غربی = [[استان یزد]]
| غرب = [[استان یزد]] و [[استان اصفهان]]
| شمال غربی = [[استان سمنان]]
| تصویر =}}

== تقسیمات کشوری ==
[[پرونده:South Khorasan Colored Persian.png|چپ|بزرگ|۵۰۰ px| شهرستان‌های استان خراسان جنوبی]]

استان خراسان جنوبی، دارای ۱۱ شهرستان، ۲۵ بخش، ۶۱ دهستان و ۲۸ شهر است.
;شهرستان‌ها
شهرستان‌های این استان عبارت‌اند از:
{| class="wikitable sortable"
|-
! &lt;small&gt;شماره&lt;/small&gt;!! نام شهرستان!! &lt;small&gt;تاریخ شهرستان شدن&lt;ref&gt;{{یادکرد وب| نشانی = http://portal2.moi.ir/Portal/Home/Default.aspx?CategoryID=acba9e9d-33d8-4823-88df-8b02d009eb2e&lt;/small&gt;| عنوان = بانک اطلاعات تقسیمات کشوری| تاریخ بازدید = آبان ۱۳۸۹|ناشر = وب‌گاه رسمی وزارت کشور ایران}}&lt;/ref&gt;!! جمعیت&lt;ref name="Census1390"/&gt;
|-
! ۱
|[[شهرستان بیرجند]]||۱۳۱۶||۲۵۹٬۵۰۶
|-
! ۲
|[[شهرستان فردوس]]||۱۳۲۳||۴۱٬۶۲۶
|-
! ۳
|[[شهرستان طبس]]||۱۳۳۹||۶۹٫۶۵۸
|-
! ۴
|[[شهرستان قائنات]]||۱۳۵۸||۱۵۲٬۴۰۱ (با احتساب [[شهرستان زیرکوه|زیرکوه]])
|-
! ۵
|[[شهرستان نهبندان]]||۱۳۶۸||۵۷٬۲۵۸
|-
! ۶
|[[شهرستان سربیشه]]||۱۳۸۲||۳۹٬۴۸۷
|-
! ۷
|[[شهرستان درمیان]]||۱۳۸۴||۵۵٬۰۸۰
|-
! ۸
|[[شهرستان سرایان]]||۱۳۸۴||۳۲٬۴۹۳
|-
! ۹
|[[شهرستان بشرویه]]||۱۳۸۷||۲۴٬۶۸۳
|-
! ۱۰
|[[شهرستان زیرکوه]]||۱۳۹۱||۴۸٬۳۵۲ (سرشماری ۱۳۸۵)
|-
! ۱۱
|[[شهرستان خوسف]]||۱۳۹۱||۲۴٬۹۲۲ (سرشماری ۱۳۸۵)
|}

;شهرها
{{نوشتار اصلی|فهرست شهرهای استان خراسان جنوبی}}
مهم‌ترین شهرهای استان خراسان جنوبی، [[بیرجند]]، [[فردوس]]، [[طبس]] و [[قائن]] هستند.

== جاذبه‌های گردشگری ==
[[پرونده:Ferdos Religious School2.jpg|بندانگشتی|250px|[[مدرسه علمیه علیا|مدرسه علیای فردوس]]، ساخته شده در دوره صفوی]]
[[پرونده:Akbarieh garden.jpg|بندانگشتی|250px| [[باغ اکبریه]] میراث جهانی یونسکو]]
استان خراسان جنوبی، در مسیر محورهای ارتباطی استان‌های جنوبی ایران با [[مشهد]] قرار دارد. محور اصلی ارتباطی استان‌های [[استان یزد|یزد]]، [[استان اصفهان|اصفهان]]، [[استان فارس|فارس]] و [[استان بوشهر|بوشهر]] به مشهد، از [[طبس]] و [[فردوس]] می‌گذرد. همچنین محور اصلی ارتباطی استان‌های [[استان کرمان|کرمان]] و [[استان هرمزگان|هرمزگان]]، از [[دیهوک]] و [[فردوس]] می‌گذرد. محور ارتباطی استان [[سیستان و بلوچستان]] به مشهد نیز از شهرهای [[نهبندان]]، [[سربیشه]]، [[بیرجند]] و [[قائن]] عبور می‌کند. یکی از قدیمی‌ترین جاذبه‌های گردشگری ثبت شده در استان خراسان جنوبی سنگ نگاره کال جنگال در ۵ کیلومتری جنوب شهر خوسف و متعلق به دوره اشکانی است که در بررسی‌های جدید ۱۴ سنگ نگاره در نزدیکی آن شناسایی شده است.&lt;ref&gt;[http://www.khorasannews.com/News.aspx?type=4&amp;year=1389&amp;month=9&amp;day=30&amp;id=1330416 «14 سنگ نگاره در محدوده کال جنگال شناسایی شد»]. روزنامه خراسان جنوبی، 30 دی 1389. بازبینی‌شده در 13 سپتامبر .20013&lt;/ref&gt; دیگر جاذبه‌های گردشگری استان عبارت اند از:

{{Div col|cols=3}}
* [[امامزاده حسین بن موسی کاظم|حرم مطهر حسین بن موسی الکاظم (ع) طبس]]
* [[آرامگاه حکیم نزاری]]
* [[ارگ کلاه فرنگی]]
* [[بند دره]]
* [[بند عمرشاه]]
* [[منزل مستوفی|منزل مستوفی (بشرویه)]]
* [[قلعه تاریخی دختر|قلعه تاریخی دختر (بشرویه)]]
* [[عمارت اکبریه]] ([[میراث جهانی یونسکو]])
* [[قلعه بیرجند]]
* [[کنسولگری انگلیس (بیرجند)|کنسولگری انگلیس (باغ منظریه)]]
* [[مدرسه شوکتیه]]
* [[مدرسه معصومیه]]
* [[مسجد میان ده|مسجد میان ده (بشرویه)]]
* [[مجموعه آسیاب های آبی|مجموعه آسیاب های آبی (بشرویه)]]
* [[مصلی بیرجند]]
* [[یخدان رحیم آباد]]
* [[آبگرم معدنی فردوس]]
* [[آرامگاه ابن حسام خوسفی]]
* [[باغ گلشن طبس]]
* [[طاق زارهای کویر سه قلعه]]
* [[امامزاده محمد بن اصغر هوگند|امامزاده محمد بن اصغر هوگند (بشرویه)]]
* [[باغستان علیا]]
* [[چنشت|روستای چنشت (سربیشه)]]
* [[خراشاد|روستای خراشاد (بیرجند)]]
* [[شوکت‌آباد|باغ شوکت‌آباد (بیرجند)]]
* [[غار خونیک]]
* [[غار فارس]]
* [[قلعه فورگ]]
* [[کوچ (دهستان باقران)|کوچ]]
* [[ماخونیک]]
* [[مجموعه تاریخی کوشک فردوس]]
* [[مدرسه علمیه علیا]]
* [[مسجد جامع تون|مسجد جامع تون (فردوس)]]
* [[مصعبی]]
* [[مسجد جامع قائن]]
* [[آرامگاه بزرگمهر قائنی|آرامگاه بزرگمهر قائنی (قائن)]]
* [[مسجد جامع افین|مسجد جامع افین (زیرکوه)]]
* [[قلعه کوه قاین]]
* [[رباط زردان|رباط زردان (زیرکوه)]]
* [[قلعه کوه زردان|قلعه کوه زردان (زیرکوه)]]
* [[آبگرم مرتضی علی (شهرستان طبس گلشن)]]
* [[ارگ حکومتی طبس (شهرستان طبس گلشن)]]
* [[سد تاریخی کریت (شهرستان طبس گلشن)]]
{{Div col end}}

== کشاورزی ==
استان خراسان جنوبی رتبهٔ اول تولید محصولات باغی [[زرشک]] و [[عناب]] و رتبه دوم تولید [[زعفران]] و [[پنبه]] را در سطح ایران داراست. همچنین این استان، ششمین تولیدکنندهٔ [[انار]] در بین استان‌های ایران است و شهرستان فردوس پس از شهرستان‌های [[شهرستان ساوه|ساوه]] و [[شهرستان نی‌ریز|نی‌ریز]]، سومین تولیدکنندهٔ انار در ایران است.&lt;ref&gt;{{یادکرد وب| نشانی = http://www.sko.ir/index.php?option=com_content&amp;task=view&amp;id=1597&amp;Itemid=1| عنوان = استاندار: تهدیدات در بخش کشاورزی استان باید به فرصت تبدیل شوند| تاریخ بازدید = آبان ۱۳۹۰| تاریخ = ۱۴ مهر ۱۳۹۰| ناشر = پرتال استانداری استان خراسان جنوبی}}&lt;/ref&gt; [[پسته]]، [[بادام]]، [[سیب]]، [[گلابی]]، [[به]]، [[گیلاس]]، [[آلبالو]]، [[زردآلو]]، [[هلو]]، [[خرما]]، [[توت]]، [[شاتوت]]، [[گردو]]، [[انجیر]] و [[سنجد]] از دیگر محصولات باغی این استان است.

در بخش محصولات زراعی، این استان در تولید [[چغندرقند]]، رتبه هشتم کشور را داشته و همچنین [[گندم]]، [[جو (گیاه)|جو]]، [[پنبه]]، حبوبات، محصولات جالیزی و گیاهان علوفه‌ای در این استان کشت می‌شوند.&lt;ref name="پتانسیل‌های کشاورزی"&gt;[http://www.tpo.ir/tpo2/Ostan/kh-jonobi/SHA.htm سازمان توسعه و تجارت ایران]&lt;/ref&gt;

در بخش دامپروری، پرورش مرغ گوشتی و تخم‌گذار، گاو شیری و گوشتی، گوسفند، بز و شتر به صورت سنتی و صنعتی انجام می‌پذیرد.

== اقلیم ==
میانگین بارندگی سالانه استان خراسان جنوبی، ۱۳۴ میلیمتر و میانگین دمای سالانه، ۱۷٫۵ درجه سلسیوس است. ۹۵ درصد وسعت این استان را عرصه‌های طبیعی در بر می‌گیرد که از این میزان، ۲۲٫۷ درصد بیابانی، ۶۳٫۳ درصد مراتع بیابانی، ۷٫۲ درصد مراتع خوب و متوسط و ۶٫۸ درصد جنگلی است. ۸۸۰٬۳۳۴ هکتار از مساحت این استان، جزء کانون‌های بحرانی فرسایش بادی است که [[شهرستان قاینات]] با ۲۴۲٬۴۷۲ هکتار مساحت کانون‌های بحرانی، دارای بیشترین سطح و [[شهرستان سرایان]] با ۲۷٬۷۸۷ هکتار، دارای کمترین سطح کانون بحران فرسایش بادی است.&lt;ref&gt;{{یادکرد وب| نشانی = http://www.khorasannews.com/News.aspx?type=4&amp;year=1390&amp;month=3&amp;day=23&amp;id=773960| عنوان = تحمیل ۱۴۰ میلیارد ریال خسارت سالانه فرسایش بادی به استان| تاریخ بازدید = خرداد ۱۳۹۰| تاریخ = ۲۳ خرداد ۱۳۹۰| ناشر = وب‌گاه رسمی روزنامهٔ خراسان}}&lt;/ref&gt;

پس از الحاق [[شهرستان طبس]] به این استان، با توجه به وسعت زیاد بیابان‌های طبس، خراسان جنوبی از ششمین استان بیابانی ایران، به دومین استان بیابانی تبدیل شد.&lt;ref&gt;{{یادکرد وب | عنوان = بیابان‌زدایی به گرد بیابان‌زایی نرسید | ناشر = روزنامه خراسان| تاریخ = ۱۶ مهر ۱۳۹۲| نشانی = http://www.khorasannews.com/News.aspx?type=4&amp;year=1392&amp;month=7&amp;day=16&amp;id=5251840 | تاریخ بازدید = ۱۰ آبان ۱۳۹۲}}&lt;/ref&gt;

== مردم ==
;نظرسنجی سال ۱۳۸۹
طی پژوهشی که شرکت پژوهشگران خبره پارس به سفارش [[شورای فرهنگ عمومی]] در سال ۸۹ انجام داد و براساس یک بررسی میدانی و یک جامعه آماری از میان ساکنان ۲۸۸ شهر و حدود ۱۴۰۰ روستای سراسر کشور، درصد اقوامی که در این نظر سنجی نمونه گیری شد در استان خراسان جنوبی به قرار زیر بود: ۹۹٫۳ فارس (۱۰۰٪ مرد، ۹۸٫۵٪ زن)، ۰٫۷ بلوچ (۱٫۵٪ زن) بودند.&lt;ref&gt;شماره کتابشناسی ملی:۲۸۷۸۱۲۳/طرح بررسی و سنجش شاخص‌های فرهنگ عمومی کشور (شاخص‌های غیرثبتی){گزارش}:خراسان جنوبی/به سفارش شورای فرهنگ عمومی کشور؛ مدیر طرح و مسئول سیاست گذاری:منصور واعظی؛ اجرا:شرکت پژوهشگران خبره پارس -شابک:۸-۴۵-۶۶۲۷-۶۰۰-۹۷۸ *وضعیت نشر:تهران-موسسه انتشارات کتاب نشر ۱۳۹۱ *وضعیت ظاهری:۲۸۱ ص:جدول (بخش رنگی)، نمودار (بخش رنگی)&lt;/ref&gt;

== صنعت ==
کارخانه‌ها و کارگاه‌های تولید ماشین‌آلات و تجهیزات، وسایل نقلیهٔ موتوری، محصولات فلزی، تجهیزات حمل و نقل، [[اکسید منیزیم]]، محصولات لاستیکی و پلاستیک، ماشین‌آلات و دستگاههای برقی، محصولات کانی غیرفلزی، کاغذ و محصولات کاغذی، ابزار پزشکی و اپتیکی، ساعت، رادیو و تلویزیون، فلزات اساسی، چوب و محصولات چوبی، [[منسوجات]]، مبلمان و صنایع غذایی و آشامیدنی در سطح استان و نیز در ۵ [[شهرک صنعتی]] در [[بیرجند]]، [[فردوس]]، [[قاین]]، [[نهبندان]] و [[سربیشه]] مشغول فعالیت می‌باشند. همچنین به تازگی خبر از افتتاح کارخانه شمش منیزیم در شهرستان فردوس به گوش می‌رسد. (صدا و سیمای خراسان جنوبی)

[[قالی‌بافی]]، [[سفالگری]]، [[رنگرزی]]، آهنگری، مسگری، [[حصیربافی]]، سبدبافی، نمدمالی، [[زیلوبافی]]، پارچه بافی، [[نوغان]] داری، ریسندگی، گلیم بافی، [[جاجیم بافی]]، زرگری، [[دباغی]] و سوزن‌دوزی، از جمله صنایع دستی استان خراسان جنوبی هستند.

== معدن ==
این استان دارای پتانسیل بالایی در بخش معادن می‌باشد به طوری که دارای تنها ذخایر [[منیزیت]] ایران ([[شهرستان بیرجند]] و [[شهرستان سربیشه]])،&lt;ref name="مواد معدنی ایران"&gt;[http://www.ngdir.ir/minemineral/PMineMineralChapterDetail.asp?PID=7256 پایگاه داده‌های علوم زمین ایران]&lt;/ref&gt; بزرگ‌ترین ذخیره و تنها معدن [[آزبست]] ایران (معدن حاجات [[نهبندان]])&lt;ref name="autogenerated1"&gt;[http://www.ngdir.ir/minemineral/PMineMineralChapterDetail.asp?PID=4318 پایگاه داده‌های علوم زمین ایران]&lt;/ref&gt; بوده و ذخایر و معادن مهم [[بنتونیت]] ([[شهرستان سرایان]]، [[سه قلعه]])، [[گرانیت]] ([[بیرجند]] و [[سربیشه]])، [[گل سفید]] ([[بیرجند]])،&lt;ref name="autogenerated2"&gt;[http://www.ngdir.ir/minemineral/PMineMineralChap terDetail.asp?PID=1820 پایگاه داده‌های علوم زمین ایران]&lt;/ref&gt; [[بازالت]] ([[شهرستان سربیشه]]) در خراسان جنوبی مورد بهره‌برداری قرار می‌گیرد. یکی دیگر از مهمترین معادن این استان، معدن [[مس]] قلعه زری واقع در جنوب غرب این استان ([[خوسف]]) است که به علت عیار طلای بالای آن در سطح جهان شناخته شده است {{مدرک}}.

معادن [[ولاستونیت]]، [[کائولن]]، [[تراورتن]]، [[فلدسپات]]، [[بوکسیت]]، [[مارن]]، [[گچ]]، [[آهک]]، [[دولومیت]]، [[مرمریت]]، [[خاک صنعتی]]، [[سنگ لاشه]] و [[توف (سنگ)|توف]] از دیگر معادنی هستند که در این استان در حال بهره‌برداری هستند.

== جستارهای وابسته ==
{{درگاه|خراسان}}
* [[جمعیت شهرهای استان خراسان جنوبی]]

== پیوند به بیرون ==
{{ویکی‌سفر}}
* [http://www.sk-portal.ir پرتال استان خراسان جنوبی]

== نگاره‌ها ==
&lt;gallery&gt;
پرونده:Furg citadel Darmian County birjand iran 1.jpg|[[ارگ فورگ]]
پرونده:Aerial view of Birjand City.jpg|[[بیرجند]]
پرونده:زرشک.jpg|درختچه [[زرشک]] در استان خراسان جنوبی
پرونده:Akbarieh_garden.jpg|[[باغ اکبریه]] در بیرجند
پرونده:Band_Darreh_Birjand_Sizdah_Be-dar.JPG|[[بند دره]] در بیرجند
پرونده:دانشکده_مهندسی.jpg|دانشکده مهندسی [[دانشگاه بیرجند]]
پرونده:BirjandShokatiyeSchool.jpg|[[مدرسه شوکتیه]]
پرونده:Birjand'scatidel.jpg|[[ارگ بیرجند]]
پرونده:FerdowsJahadSquare.JPG|میدان جهاد [[فردوس]]
پرونده:Ferdos Religious School2.jpg|نمای بیرونی [[مدرسه علیا]]، فردوس
&lt;/gallery&gt;

== منابع ==
{{پانویس|اندازه=ریز|۲}}

{{استان خراسان جنوبی}}
{{استان‌های ایران}}
{{خراسان بزرگ}}

[[رده:استان خراسان جنوبی]]
[[رده:استان‌های ایران|خراسان جنوبی]]
[[رده:استان‌های با مرزهای زمینی در ایران]]</text></page>