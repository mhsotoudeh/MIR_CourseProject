<page><title>اندرزنامه آذرپاد مهراسپندان</title><text>'''اندرزهای آذربادِ مَهرَسپَندان''' سه مجموعه اندرز و چند قطعه اندرزهای است که به [[آذرباد مهرسپندان]]، [[موبدان موبد]] ایران، در زمان [[شاپور دوم]] [[ساسانی]] ( دوران پادشاهی ۳۷۹ تا ۳۰۹ میلادی) نسبت داده شده‌است. &lt;ref&gt; تفضلی، احمد، ص  ۱۸۱ &lt;/ref&gt;  
* '''اندرز آذرباد مهرسپندان''' منقول در متن پهلوی. این اندرزنامه با این مطلب آغاز می‌گردد که آذرباد فرزندی نداشت ولی با توکل به خدا صاحب فرزندی شد که او را نام پیامبر دین خود زردشت نام نهاد و نصایحی خطاب بدو ایراد کرد.
* '''واژه‌ای چند از آذرباد مهرسپندان'''. به ادعای گردآورندهٔ این مجموعه این اندرزها سخنانی است که آذرباد هنگام درگذشت به مردم گیتی گفته و آموخته‌است.
* '''اندرز انوشگ روان آذرباد مهرسپندان''' این مجموعه فصل ۶۲ کتاب روایات پهلوی را تشکیل می‌دهد.
* '''ده اندرز به نام آذرباد مهرسپندان و دیگر پوریوتکیشان'''. این ده اندرز بیشتر از نوع اندرزهای تجربی و اخلاقی عمومی اند و کمتر رنگ و صبعهٔ دینی دارند. 
* '''اندرزی از آذرباد مهرسپندان در دینکرد''' نقل شده‌است که در آن امور گیتی به ۲۵ باب و سپس به ۵ دسته تقسیم شده‌است و هر دسته به یکی از عوامل، یعنی بخت، عمل، خوی، جوهر، و ارث منسوب شده‌است.
* در کتاب ششم [[دینکرد]] اندرزهای دیگری نیز به آذرباد مهرسپندان منسوب است و بعضی از آن‌ها به ترجمهٔ عربی نیز در دست است.   &lt;ref&gt; تفضلی، احمد، ص  ۱۸۴ &lt;/ref&gt;
     
از دیگر اندرزنامه‌های معروف به زبان پارسی میانه می‌توان از اینها نام برد:
* بزرگ میترای بُختگان (اندرزنامه بخت آفرید و بزرگمهر و [[خسرو انوشیروان]])
* پندنامه بهزاد فرخ فیروز
* اندرز فرنبغ فرخ زاد
* اندرز اوشنر دانا
* اندرز دانایان به مزدَیَسنان
* اندرز پوریوتکشیان
* اندرز پیشینیان
* [[اندرز دستوران به بهدینان]]
* اندرز خسرو کواتان (قبادان).

== پانویس ==
{{پانویس}}

== منابع ==
* تفضلی، احمد، و به کوشش آموزگار، ژاله. [[تاریخ ادبیات ایران]] پیش از اسلام. تهران: انتشارات سخن، ۱۳۷۶ 
ISBN 964-5983-14-2
{{متون پارسی میانه}}
{{ادبیات فارسی}}

[[رده:ادبیات پارسی میانه]]</text></page>