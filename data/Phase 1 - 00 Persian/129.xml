<page><title>نجف</title><text>{{coord|۳۲|۰۰|۰۰|N|۴۴|۲۰|۰۰|E|display=title}}
{{جعبه شهر عراق
|نام‌رسمی= نجف
|عرض‌جغرافیایی = ۳۲٫۰۰
|طول‌جغرافیایی = ۴۴٫۲۰
|تصویر= Meshed ali usnavy (PD).jpg
|اندازه‌تصویر= 250px
|برچسب‌تصویر= تصویری از آرامگاه [[علی ابن ابی طالب]] در شهر نجف
|استان= نجف
|شهرستان=
|نام‌محلی=
|نام‌های‌قدیمی=
|سال‌شهرشدن=
|جمعیت = ۵۸۵٬۶۰۰ نفر
|رشدجمعیت=
|تراکم‌جمعیت=
|زبان=
|مذهب=[[شیعه]]
|مساحت=
|ارتفاع=
|میانگین‌دما=
|میانگین‌بارش‌سالانه=
|شمارروزهای‌یخبندان=
|شهردار= سعد نورالشمری
|ره‌آورد=
|پیش‌شماره=
|وب‌گاه=
|جمله‌خوشامد=
|پانویس=
}}
'''نَجَف''' {{به عربی|مدينة النجف یا النّجف الأشرف}} نام شهری است در کشور [[عراق]]. شهر نجف آرامگاه [[علی بن ابی‌طالب]] نخستین امام شیعیان می‌باشد.

این شهر مرکز [[استان نجف]] است و از مقدس‌ترین شهرهای شیعیان و مرکز قدرت سیاسی شیعیان در عراق بشمار می‌رود.
نجف همواره محل تردد و اقامت زائران و نیز مشتاقان علوم دینی است که این عامل در رونق تجارت آن تأثیری بسزا دارد. این شهر مدت زیادی در مسیر کاروان‌هایی قرارداشته که برای انجام مناسک حج از راه خشکی عازم مکه ومدینه بودند. این ویژگی نیز در ارتباط نجف با شهرها و مراکز تأثیر زیادی داشته است.

در نجف صنعت‌های مختلفی رونق داشته، منسوجات نجف مشهور و عبای نجفی، مرغوب و مطلوب بسیاری از خریداران است که به دلیل تولید فراوان به شهرهای دیگر عراق نیز صادر می‌شود. بازرگانی نجف رونق فراوان داشته و تاجران حجاز، نجد، عمان، یمن و کویت با آن شهر در ارتباطاند.&lt;ref name="ReferenceA"&gt;بابایی، سعید: سیمای نجف اشرف. ناشر دیجیتالی: مؤسسه اهل بیت.&lt;/ref&gt;

== جغرافیا ==
نجف در ۱۶۰ کیلومتری جنوب [[بغداد]] در مختصات °۳۱٫۹۹ شمالی و °۴۴٫۳۳ غربی قرار گرفته و جمعیت آن ۵۸۵٬۶۰۰ نفر برآورد شده‌است. شهر نجف از لحاظ جغرافیایی در نزدیکی شهر [[کوفه]] قرار گرفته‌است. نزدیکی شهر نجف و کوفه به نحوی است که نمی‌توان این دو شهر را از همدیگر مجزا دانست.

در متون تاریخی، اسامی گوناگونی برای نجف ذکر شده است از جمله غری یا غریان، مشهد، نجف اشرف، الطور، الطهر، الجودی، الربوه، بانقیا و اللسان. نجف مشهورترین نام شهر می‌باشد که پس از آن صفت اشرف نیز اضافه می‌گردد و مجموعاً نجف اشرف گفته می‌شود. نجف واژه‌ای عربی است که به معنای منجوف می‌باشد. منجوف مکانی است مستطیل شکل و مرتفع که آب دراطراف آن جمع می‌گردد ولی بر سطح آن جاری نمی‌شود. وضعیت جغرافیایی شهر نجف که مستطیل شکل بوده و از زمین‌های پیرامون بلندتر است موجب شده این نام بر آن نهاده شود.&lt;ref name="ReferenceA"/&gt;

نجف از پنج محله تشکیل می‌شود که عبارتند از:
* ۱ - العمارة،
* ۲ - الحویش،
* ۳ - البراق،
* ۴ - المشراق،
* ۵ - الغازیة.

هوای نجف در تابستان گرم و خشک است و اهالی آن به‌سرداب‌های زیرزمینی پناه می‌برند تا از گرما در امان باشند. چنانچه بادهای گرم بوزد حرارت به ۴۶ درجه می‌رسد. درزمستان نیز سرمای گزنده و سوزناکی دارد و سرمای شهر بدان اندازه است که آب یخ می‌بندد.
در عهد ساسانی در اطراف نجف دریاچه‌ای وجودداشته که پس از ظهور اسلام خشک گردیده، بعدها دوباره‌دریاچه‌ای پدید آمده، که تا حدود یک قرن پیش نیز وجودداشته ولی دولت عثمانی آن را خشکانیده است.&lt;ref name="ReferenceA"/&gt;

== تاریخ ==

پس از سوقصد و کشته شدن [[علی بن ابی طالب]] توسط [[ابن ملجم]] طبق وصیت وی، او به طور ناشناس در منطقه‌ای نزدیک به شهر [[کوفه]] دفن شد.

چنین روایت شده که بیش از صد سال بعد، خلیفه عباسی، هارون الرشید، به شکار گوزن در خارج کوفه رفت و گوزن به محلی پناه برد که در آن محل سگ‌های شکاری او را دنبال نکردند. در پرس و جو که راز این مکان چیست، به هارون الرشید گفته شد که آن محل دفن علی است. هارون الرشید بعد از اینکه این امر توسط [[جعفر بن محمد]] تأیید شد، دستور داد که مقبره‌ای در همان محل ساخته شود و در زمان کوتاهی شهر نجف در اطراف مقبره رشد کرد. مکان دیگری که ادّعا می‌شود مدفن [[علی بن ابی طالب]] است، شهر [[مزارشریف]] در [[افغانستان]] می‌باشد.

== اماکن مقدس ==
به غیر از قبر علی بن ابیطالب، در شهر نجف اماکن مقدسه دیگری نیز وجود دارد که به شرح زیر می‌باشد:
* قبر [[آدم]] پیامبر
* قبر [[نوح]] پیامبر
* قبر [[هود]] پیامبر
* قبر [[صالح]] پیامبر
* [[مسجد حنانه]]
* [[مسجد سهله]]
* قبر [[کمیل بن زیاد نخعی]]
* قبرستان [[وادی السلام]]

== علمایی که در نجف به خاک سپرده شده‌اند ==
در صحن امام علی
* [[سید بحرالعلوم]]
* [[میرزای شیرازی]]
* میرزا [[حسین محدث نوری]] آرامگاه او در صحن امام، در سومین ایوان شرقی باب‌القبله، واقع است.
* [[شیخ انصاری]]
* [[شیخ عباس قمی]]
* [[میرزای نائینی]]
* [[مرتضی طالقانی]]
* [[سید مصطفی خمینی]]
* [[ابوالحسن اصفهانی]]
* [[آخوند خراسانی]]
* [[سید محمدتقی شهرستانی]]
* [[سید ابوالقاسم خوئی]]
* [[سید اسدالله شفتی]]
* [[سید محمدکاظم یزدی]]
* [[شیخ جعفر شوشتری]]
* [[شیخ طوسی]]
* [[علامه حلی]]
* [[محمدحسین اصفهانی (کمپانی)]]
* [[مقدس اردبیلی]]
* [[ملا احمد نراقی]]
* [[میرزا حبیب‌الله رشتی]]

بیرون از صحن امام علی
* [[سید قاضی علامه طباطبائی]]
* [[سید محسن حکیم]]
* [[جعفر کاشف‌الغطا|شیخ جعفر کاشف الغطا]]
* [[شیخ محمد حسن اصفانی نجفی]]
* [[علامه امینی]]
* [[آقابزرگ تهرانی]]
* [[سید محمدباقر صدر]]

== ایرانیان به خاک سپرده شده در نجف ==
* [[رئیس‌علی دلواری]]

== کتابخانه‌ها ==
* کتابخانه آستان قدس علوی (العتبة العلویة)
* کتابخانه حسینیه شوشتری‌ها
* کتابخانه عمومی امیرالمؤمنین (کتابخانه [[علامه امینی]])
* کتابخانه [[مدرسه سید]]

== جستارهای وابسته ==
* [[نیروگاه حیدریه]]
* [[فهرست شهرداران نجف]]

== پیوند به بیرون ==
* [http://wikimapia.org/#lat=31.99&amp;lon=44.33&amp;z=13&amp;l=0&amp;m=b تصویر ماهواره‌ای]

== منابع ==
{{ویکی‌انبار-رده|Najaf}}
{{ویکی‌سفر}}
{{پانویس}}
* http://en.wikipedia.org/wiki/Najaf
{{ویکی‌گفتاورد}}
{{مکان‌های مقدس اسلامی}}
{{شیعه-افقی}}
{{شهرهای عراق}}
{{شهرهای مهم دوران طلایی اسلام}}

{{داده‌های کتابخانه‌ای}}

[[رده:نجف]]
[[رده:بنیان‌گذاری‌شده‌های ۷۹۱ (میلادی)]]
[[رده:جغرافیای اسلام]]
[[رده:شهرهای مقدس شیعه]]
[[رده:مراکز شهرستان‌های عراق]]
[[رده:مکان‌های مقدس]]
[[رده:مناطق مسکونی بنیان‌گذاری‌شده در سده ۸ (میلادی)]]
[[رده:هلال حاصل‌خیز]]</text></page>