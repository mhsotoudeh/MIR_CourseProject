<page><title>منطق</title><text>{{علوم}}
'''مَنطِق''' [[دانش]] شناسایی و ارائهٔ روش درست [[اندیشه|اندیشیدن]] (تعریف کردن و استدلال کردن) است.

در گذشته منطق صرفاً شاخه‌ای از [[فلسفه]] شمرده می‌شد ولی از میانهٔ [[سده ۱۹ (میلادی)|سدهٔ نوزدهم]] در [[ریاضیات|ریاضیّات]] و در دهه‌های واپسین در [[علوم رایانه]] و از دهه ۱۹۸۰ در [[علوم شناختی]] نیز به آن می‌پردازند.

== تعاریف ابزاری از منطق ==
از فواید آن تشخیص اندیشهٔ درست از اندیشهٔ نادرست است؛ و از لوازم آن انتقال اندیشه با کمک [[زبان]] است که از آن‌ها برای تعریف منطق هم بهره برده می‌شود.

تعبیر دیگری، منطق را خطاسنج اندیشه می‌نامد. منطق چارچوب‌های ویژه‌ای را کشف و معرّفی نموده‌است که اندیشه در آن قالب‌ها از خطا و بیراهه رفتن مصون می‌ماند.&lt;ref name="قراملکی"&gt;منطق(۱)؛ احد فرامرزقراملکی؛ انتشارات دانشگاه پیام نور&lt;/ref&gt;

البتّه تعریف دیگری هم از منطق می‌توان ارائه داد که بیش‌تر [[فلسفه اسلامی|فیلسوفان اسلامی]] به کار می‌برند. آن‌ها در تعریف منطق می‌گویند که منطق ابزاری از سنخ [[قانون]] است که اندیشه را از افتادن در خطاها مصون نگه می‌دارد و آن را به سمت [[استدلال|استدلال‌هایی]] کاملاً پایدار رهنمون می‌سازد؛ لذا اگر کسی به کلّی منطق را در استدلال‌هایش به کار برد، (البته در صورت صحت مواد) به هیچ وجه دچار خطا در تفکّر و [[مغالطه]] نخواهد شد.&lt;ref name="مظفر"&gt;المنطق؛ محمد رضا مظفر؛ انتشارات مرکز جامعه مدرسین حوزه علمیه قم&lt;/ref&gt;

در تعریف به کمک لوازم منطق (ساختار زبان) با تعبیرِی کم‌تر [[روان‌شناسی|روان‌شناسانه]] از منطق این است که منطق علم مطالعهٔ ساختارهای زبانی [[زبان طبیعی|زبان‌های طبیعی]] است. البته این تعبیر نیز دشواری‌های خود را دارد. منطق یکی از [[علوم طبیعی]] و تجربی مثل [[فیزیک]] نیست. گزاره‌های منطق [[ضروری]] (یعنی حمل هر موضوعی بر هر محمولی یا ضرورت دارد یا ندارد. اگر ضرورت داشت یا ضرورت سلب است یا ضرورت ایجاب و اگر ضرورت نداشت امکان است) به نظر می‌آیند و توصیفی از وضع [[ممکن|ممکنات]] ارائه نمی‌کنند. جنس گزاره‌ای مانند «اجتماع [[نقیض|نقیضین]] محال است» شبیه به گزاره‌ای مانند «[[سرعت نور]] برابر با مقدارِ ثابت c است» به نظر نمی‌رسد.

== موضوع منطق ==
'''[[تعریف]]'''
در حوزهٔ مفاهیم ([[تصورات]])است؛ که به معنای روش درست درک و شناسایی مفاهیم می‌باشد.

'''اشکال تعریف'''
یک مفهوم را به چهار صورت تعریف می‌کنند

۱-جنس قریب+فصل قریب:[[حد تام]] مانند حیوان ناطق برای انسان

۲-جنس بعید+فصل قریب:[[حد ناقص]] مانند جسم ناطق برای انسان

۳-جنس قریب+عرضی خاص:[[رسم تام]] مانندحیوان کاتب برای انسان

۴-جنس بعید+عرضی خاص:[[رسم ناقص]] مانندجسم کاتب یاکاتب یابشریامثل من یااخرین پدیده برای انسان

'''[[استدلال]]'''
در حوزهٔ قضایا ([[تصدیقات]])است؛ که به معنای روش درست درک و شناسایی قضایا می‌باشد.

دراستدلال یا [[اثبات]] ویا ([[حجت]]) موضوعاتی ماننداقسام قضیه([[حملی]]-[[شرطی]])-[[مواد قضیه]] و[[صناعات خمس]]([[برهان]]-[[خطابه]]-[[جدل]]-[[شعر]]-[[سفسطه]]([[مغالطه]])مطرح اند&lt;ref name="المنطق المظفر"&gt;المنطق المظفر&lt;/ref&gt;

== نسب اربع ==
نسب اربع درمنطق عبارتنداز:([[تساوی]]-[[تباین]]-[[عموم وخصوص مطلق]]-[[عموم وخصوص من وجه]])&lt;ref name="المنطق المظفر" /&gt;

== تاریخچه ==
نخستین مدون صریح و ثبت‌شدهٔ [[منطق صوری]] (formal logic) در تاریخ، [[ارسطو]] فیلسوف مشهور یونانی است.
در زمان ارسطو افرادی بودند به عنوان سوفیسط و کار آنها مغالطه کردن و گول‌زدن دیگران بود، به همین دلیل ارسطو علمی آورد به عنوان منطق تا از مغالطه جلو گیری نماید و دیگران بتوانند با فرا گرفتن آن دچار گول خوردن نشوند نوشته‌های ارسطو دربارهٔ منطق در دورهٔ بیزانسی بصورت مجموعه‌ای یگانه تدوین و به نام [[ارغنون (کتاب)|ارگانون]]&lt;ref&gt;''Organon''&lt;/ref&gt; ([[ارغنون]]) گردآوری شد. این مجموعه شامل شش بخش است بنام‌های: «''مقولات''»، «''عبارت (قضایا)''»، «''قیاس''»، «''برهان''»، «''جدل''» و «''مغالطه''». بعدها برخی از شارحین ارسطو، دو رسالهٔ «''شعر''» و «''خطابه''» را به ارگانون افزودند. «''[[ایساغوجی]]''» رساله دیگری است که با اقتباس از دو رساله ''برهان'' و ''جدل'' بعنوان مدخلی برای منطق ارسطو در نظر گرفته شد.&lt;ref name="قراملکی" /&gt;
بدین گونه آنچه بدست حکیمان مسلمان رسید، منطق ''نُه بخشی'' ارسطو بود و [[کتاب شفا|شفای ابن سینا]] نیز شرحی بر همین منطق است.&lt;ref&gt;اگرچه بوعلی در [[اشارات]] خود تحولی در منطق ارسطویی پدیدآورد و منطق دوبخشی را مطرح کرد: «''منطق تعریف''» و «''منطق استدلال''»&lt;/ref&gt; البته این نوشته‌ها امروزه شاملِ منطق و [[فلسفه منطق|فلسفهٔ منطق]] و برخی بحث‌هایِ دیگر در حاشیهٔ منطق محسوب می‌شوند. آنچه ما امروزه به نامِ منطقِ صوری می‌شناسیم در کتابِ آنالوطیقایِ (analytic) اول دیده می‌شود.

در قرن هجدهم فیلسوف پرآوازهٔ آلمانی [[ایمانوئل کانت]] ادعا نمود که منطق دیگر به پایان رسیده‌است و نیازی به چیزی بیش‌تر از منطق ارسطویی وجود ندارد. بااین‌حال در پایان قرنِ نوزدهم انفجاری در دانش منطق روی داد و حجمِ انبوهی از مطالعات به آن افزوده شد. این پیشرفت‌ها با کارهایِ ریاضیدان و فیلسوفِ آلمانی [[فرگه]] و شاگردِ انگلیسیِ وی [[برتراند راسل|راسل]] آغاز گردید. پس از آن‌ها نیاز به کارهایِ دیگری در زمینهٔ منطق احساس شد که در آغاز، شگفت یا غیرِضروری می‌رسید: انواعِ تازه‌ای از منطق مانندِ [[منطق ربط|منطقِ ربط]]، [[منطق زمان|منطقِ زمان]]، [[منطق موجهات|منطقِ موجهات]]، و [[منطق‌های چندارزشی]] که در اثرِ این احساس پدید آمدند که منطقِ فرگه و راسل برایِ برخی اهداف یا نیازها کافی نیستند.

== قرنِ بیستم ==
فرگه از نقطهٔ دیگری کار را آغاز نمود. پیش از او این امر شناخته شده بود که با منطقِ ارسطویی برخی از استدلال‌ها را نمی‌توان صورت‌بندی نمود. بااین‌حال این استدلال‌ها درست هستند. به نمونهٔ زیر توجه کنید:{{سخ}}
یا علی برادرِ رضا است یا حسن برادرِ رضا است.{{سخ}}
علی برادرِ رضا نیست.{{سخ}}
نتیجه: حسن برادرِ رضا است.

این استدلال را نمی‌توان به اشکال Aها B هستند و غیره درآورد. از قدیم تلاش‌هایی برایِ این کار انجام شده و به شکست منجر گردیده بود. فرگه منطق را از این قبیل صورت‌ها آغاز نمود. او نمادهایی مانند P و Q و غیره را به عنوانِ جانشین [[گزاره]]‌ها (p اولِ proposition به معنیِ گزاره‌است) و نشانه‌های دیگر را به عنوانِ پیوند دهنده جملات به کار برد. اگر P و Q گزاره باشند P~ خوانده می‌شود «نقیضِ P» و P→Q خوانده می‌شود «اگر P آنگاه Q». منطقِ فرگه و راسل قادر است به بررسیِ روابطِ بینِ گزاره‌ها و استدلال‌هایی که به دلیلِ چینشِ این روابط معتبر اند بپردازد. به همین دلیل آن را [[حساب گزاره‌ها|حسابِ گزاره‌ها یا منطقِ جملات]] می‌نامند. در مقابل به آنچه با منطقِ ارسطویی آغاز گردید [[منطق محمولات|منطقِ محمولات]] گفته می‌شود (زیرا گزاره‌ها را به [[محمول|موضوع و محمول]] تقسیم می‌کند).

== اقسام منطق ==
{{انبار-رده|Logic}}
* [[منطق احتمالاتی]]
* [[منطق ارسطو]]
* [[منطق استعلایی]]
* [[منطق امری]]
* [[منطق بولی]]
* [[منطق ترافرازنده]]
* [[منطق توصیفی]]
* [[منطق جبری]]
* [[منطق جدید]]
* [[منطق دسته اول]]
* [[منطق ریاضی]]
* [[منطق سه ارزشی]]
* [[منطق سه حالته]]
* [[منطق شهودی]]
* [[منطق صوری]]
* [[منطق علامتی]]
* [[منطق فازی]]
* [[منطق فلسفی]]
* [[منطق کاربردی]]
* [[منطق کلاسیک]]
* [[منطق کوانتومی]]
* [[منطق مادی]]
* [[منطق محمولات]]
* [[منطق مرتبه اول]]
* [[منطق مسند]]
* [[منطق مسندی]]
* [[منطق معنایی]]
* [[منطق موجهات]]
* [[منطق نمادی]]
* [[منطق نمادین]]
* [[منطق وجهی]]

== پانویس ==
{{پانویس|اندازه=کوچک}}

== پیوند به بیرون ==
* [http://www.earlham.edu/~peters/courses/logsys/nonstbib.htm کتاب‌شناسی منطق‌های غیر استاندارد] (انگلیسی)
* کتاب [http://www.hoseini.org/manteq2.htm «دروس علم منطق»]، نگارش سید رضا [[حسینی نسب]]
* [http://weblog.ziaei.ir/ فلسفه اسلامی]
* عارف، رضا، مغالطه پژوهی نزد فیلسوفان مسلمان، انتشارات حکمت، ۱۳۸۹.

== منابع ==
* [[ضیاء موحد|موحد، ضیا]]، ''درآمدی به منطقِ جدید''، شرکتِ انتشاراتِ علمی و فرهنگی (چاپِ ششم ۱۳۸۴)
* هاک سوزان، ''فلسفهٔ منطق''، ترجمهٔ محمد علی حجتی، کتابِ طه، ۱۳۸۲

{{منطق-خرد}}

{{منطق}}
{{فلسفه}}

[[رده:منطق|منطق]]
[[رده:تجرید]]
[[رده:شاخه‌های فلسفه]]
[[رده:شناخت]]
[[رده:فلسفه ریاضیات]]
[[رده:فهرست‌ها]]</text></page>