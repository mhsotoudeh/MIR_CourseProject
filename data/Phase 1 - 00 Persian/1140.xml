<page><title>گرما</title><text>[[پرونده:171879main LimbFlareJan12 lg.jpg|300px|بندانگشتی|گرمای ایجاد از واکنش‌های هسته‌ای در [[خورشید]] که به وسیلهٔ امواج الکترومغناطیس به زمین می‌رسد و باعث بوجود آمدن [[زندگی]] در سطح [[زمین]] می‌شود.]]
در [[فیزیک]] و [[ترمودینامیک]]، '''گرما''' [[انرژی]] جابجا شده از یک جسم به جسم دیگر یا از ناحیه‌ای به ناحیه‌ای دیگر، طی برهم‌کنش‌های گرمایی است. [[انتقال گرما|انتقال انرژی]] از راه‌های گوناگون مانند [[رسانش گرمایی]]، تابش، و [[همرفت]] انجام می‌شود. گرما یکی از ویژگی‌های سیستم یا جسم نیست، بلکه معمولاً به یک نوع فرایند مربوط است، و با جریان گرما و [[انتقال گرما]] هم‌معنا است.

در کل، گرما انتقال انرژی از یک جسم یا از یک [[سیستم ترمودینامیکی|سامانهٔ ترمودینامیکی]] به دیگری است در هنگامی که دو سامانه در دو دمای متفاوت باشند. این انرژی در اثر تماس حرارتی منتقل می‌شود. همچنین از انتقال گرما به عنوان یکی از فرایندهای بنیادی انتقال انرژی بین اجسام فیزیکی یاد می‌شود. انتقال گرما یکی از راه‌های جابجایی انرژی است که در آن [[کار (ترمودینامیک)|کاری]] صورت نمی‌گیرد.&lt;ref name="Reif"&gt;{{چپ‌چین}}{{Cite book|author=F. Reif|title= Fundamentals of Statistical and Thermal Physics|year=2000|publisher=McGraw-Hll, Inc.|location=[[سنگاپور|Singapore]]|isbn=0-07-Y85615-X|page=67}}{{پایان چپ‌چین}}&lt;/ref&gt;

== تاریخچه درک مفهوم فیزیک گرما ==
[[پرونده:Hot metalwork.jpg|بندانگشتی|250px|]]
[[پرونده:SurfaceTemperature.jpg|بندانگشتی|چپ|270px|دمای سطح زمین در میانه‌های ماه مارس و اوایل آوریل ۲۰۰۰.]]
نیمه اول [[سده نوزدهم]] شاهد پیشرفت‌های فراوان و رشد بینش‌های عمیق دربارهٔ ماهیت‌های گرما بود چرا که در اواخر [[سده هجدهم]] انقلاب صنعتی در قاره اروپا و آمریکا گسترش یافت.

پیش از سال ۱۸۳۰ تصور می‌کردند که گرما و خواص گرمایی مواد با پدیده‌های [[مکانیک|مکانیکی]] [[الکتریکی]] و[[مغناطیس|مغناطیسی]] ارتباطی ندارند. بنا بر [[نظریه کالریک|نظریهٔ کالریک]] که در آن زمان رایج بود. مقدار گرمای هر جسم متناسب با مقداری از سیال کالریک بود که در جسم وجود داشت یعنی هر چه مقدار سیال کالریک آن نیز بیشتر بود [[انبساط گرمایی]] را که از پدیده‌های آشنا به شمار می‌آمد این طور توجیه می‌کردند که برای پذیرش سیال کالریک اضافی فضایی بیشتر لازم است. هر چند دادن گرما به جسم هیچ تغییر قابل اندازه‌گیری در جرم آن ایجاد نمی‌کرد و این امر را با معضل روبرو کرده بود اما هواداران این نظریه برای حل مشکل می‌گفتند که کالریک یک سیال است (سنجش ناپذیر) یا (آذرین) یعنی سیالی بدون جرم است.

هرچند که نظریه کالریک را پیش از پایان نیمه اول قرن نوزدهم کنار گذاشتند. میراث آن واحد گرما، یعنی [[کالری]] هنوز هم کاربرد فراوانی دارد.

این واقعیت که ماشین بخار، با استفاده از گرمای ناشی از سوختن چوب یا زغال سنگ کار مکانیکی انجام می‌دهد کم‌کم در مفهوم گرما تحول ایجاد کرد.

[[جیمز کلرک ماکسول]] یکی از دانشمندانی بود که در کتابش، ''تئوری گرما'' در سال ۱۸۷۱ گرما را به حرکت اجسام مربوط دانست و آن را دسته‌بندی کرد.

== نماد و واحد گرما ==
* واحد گرما در دستگاه SI، [[ژول]] است.
* گرما را با نماد Q نمایش می‌دهیم.

== نگارخانه ==
{{وسط|
&lt;gallery&gt;
پرونده:Defense.gov News Photo 120723-F-HA794-089 - A U.S. Air Force firefighter sprays water at the fire of a simulated C-130 Hercules plane crash during operational readiness exercise Beverly.jpg|&lt;small&gt;تصویری از مامور آتش‌نشانی [[ایالات متحده آمریکا]] که تولید گرما، منجر به ایجاد شعله‌های آتش شده است.&lt;/small&gt;
&lt;/gallery&gt;
}}

== منابع ==
{{پانویس}}
* {{یادکرد ویکی|عنوان =Heat |پیوند = http://en.wikipedia.org/w/index.php?title=Heat&amp;oldid=536061920 |زبان = انگلیسی| بازیابی =۱۵ بهمن ۱۳۹۱}}
{{ویکی‌انبار-رده|Heat}}
{{آتش}}
{{انرژی}}
[[رده:گرما|*]]
[[رده:انتقال گرما]]
[[رده:انرژی]]
[[رده:ترمودینامیک]]
[[رده:مفاهیم بنیادین فیزیک]]</text></page>