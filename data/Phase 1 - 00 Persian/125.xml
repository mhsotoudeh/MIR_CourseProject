<page><title>متون بودایی</title><text>زبان مادری [[بودا]] به احتمال زیاد زبان [[پالی]] بوده است که یکی از گویشهای [[هندوآریایی]] میانه و خویشاوند با سانسکریت است. نوشته‌های بنیادین بودایی نیز بیشتر به این زبان و در سریلانکا نگاشته شده است. آن مجموعه از آثار بودایی که سخن شخص بودا بشمار می‌رود به سه بخش تقسیم می‌گردد و جمعاً سه سبد نامیده می‌شود. موضوع مجموعه یا سبد نخست، انضباط راهبان، سبد دوم گفتمانهای بودا و سبد سوم آموزه‌های دیگر است. نام این مجموعه‌ها بترتیب [[وینیه پیتکه]] (پرورش نامه)، [[سوتّه پیتکه]] (سوره نامه) و [[ابی دمّه پیتکه]] (کتاب تفاسیر آیین) است. سه سبد خود از ۲۹ کتاب جداگانه تشکیل شده‌اند. مجموعه دوم یعنی سوره نامه خود پنج زیرمجموعه (نیکایا) را در بر می‌گیرد. یکی از این زیرمجموعه‌ها [[کودکا-نیکایا]] (مجموعه متون کوتاه) است که معروفترین کتاب آن بنام دمّا پادا با نام فارسی راه حق بدست رضا علوی مستقیماً از زبان پالی به فارسی برگردانده شده و در سال ۱۳۸۰ از سوی نشر فرزان روز در تهران چاپ گشته است.

== نمونه‌ای از سخنان بودا در کتاب راه حق ==
&lt;blockquote&gt;(سوره گل، بند ۵۰)
آدمی باید به کرده و ناکرده خود بنگرد،{{سخ}}
نه به خطای دیگران،{{سخ}}
و نه به آنچه کرده یا نکرده‌اند.&lt;/blockquote&gt;
&lt;blockquote&gt;
(سوره خشم، بندهای ۲۲۷–۲۲۹)
ای اتولا! (نام یکی از پیروان بودا){{سخ}}
از قدیم گفته‌اند{{سخ}}
-و این سخن امروز نیست-{{سخ}}
نکوهش کنند آن را که سکوت کرد{{سخ}}
و آن را که زیاده سخن گفت{{سخ}}
و آن را که به اندازه سخن گفت.{{سخ}}
کسی در این جهان بی نکوهش نیست.{{سخ}}
نبوده است و نخواهد بود و نیست اکنون{{سخ}}
کسی که یکسره درخور نکوهش باشد{{سخ}}
یا آن کس که یکسره درخور ستایش.{{سخ}}
مگر آن کسی که دانایان بستایندش.{{سخ}}
آن کس که داناست{{سخ}}
و فارغ از آلودگیها{{سخ}}
و در راه معرفت کوشا.&lt;/blockquote&gt;

پیرامون سده دوم پیش از زایش [[عیسی]] (۳۰۰ سال پس از بودا) کتابهای فراوان دیگری به رشته نگارش درآمد که بنیاد شاخه‌های گوناگون [[مهراه|مهراهی]] (مهایانی) شدند. از این کتابها یا به قولی سوره‌ها ([[سوترا]]ها) ۶۰۰ عدد بجا مانده است که جمعاً بنام سوره‌های [[مهراه|مهراهی]] (مهایانا سوترا) مشهورند. از برجسته‌ترین این سوره‌ها می‌توان از سوره فراسوی فرزانگی (پرگیا پارمیتا) نام برد که پایه شکل‌گیری مکتب مادیمکه شد یعنی همان مکتب و دبستان بودایی که در میان مردم تبت رواج دارد. [[سوره دل]] (پرگیا-پارمیتا-هریدیه-سوترا) از مهم‌ترین بخش‌های آن است.
اثر برجسته دیگر، [[سوره نیلوفر آبی]] (سد-درمه-پوندریکه-سوترا) است که محبوبیت زیادی در [[چین]] و [[ژاپن]] دارد. سوره گل‌آذین (اوتمسکه سوترا) متنی بنیادی برای [[بوداگرایی]] هوا ین در چین شد و سوره شادبوم (سوکاوتی-ویوهه-سوترا) به شکل‌گیری بوداگرایی پاکبوم در [[ژاپن]] انجامید.

بجز سوره‌ها آثار بودایی بسیاری پدید آمده که در مقوله تفسیر و جستار بشمار می‌آید. این آثار که به [[شاسترا]] معروفند شامل چکامه و آثار ادبی نیز می‌شود و بیشتر به زبانهای پالی، سانسکریت، چینی، ژاپنی و تبتی نگاشته شده‌اند.

== جمعبندی ==
نوشته‌های بنیادین بودایی:
۱. [[سه سبد]]: پرورش نامه، سوره نامه، کتاب تفاسیر آئین
۲. سوره‌ها: [[فراسوی فرزانگی]]، [[سوره نیلوفر آبی]]، سوره گل آذین، سوره پاکبوم... (۶۰۰ کتاب).
۳. تفسیرها

== منابع ==
{{پانویس}}
* «آثار نوشتاری بوداگرایی»، مانی پارسا بر پایه: عسکری پاشایی، کتاب فراسوی فرزانگی از سوی نشر نگاه معاصر در سال ۱۳۸۱.

{{بوداگرایی}}

{{داده‌های کتابخانه‌ای}}
[[رده:متون بودایی]]
[[رده:بوداگرایی]]</text></page>