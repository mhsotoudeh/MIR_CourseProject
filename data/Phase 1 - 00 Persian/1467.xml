<page><title>ابراهیم</title><text>{{کاربردهای دیگر}}
{{Infobox religious biography
|name    = Abraham
|image   = Patriarch Abraham.jpg
|image_size =
|caption =
|birth_name = ابرام
|birth_place = [[الورکاء]]
|death_place = [[حبرون]]، [[الخلیل]] امروزی
|resting_place = [[غار پاتریارش]]
|resting_place_coordinates = {{coord|31.524744|35.110726|type:landmark|display=inline}}
|spouse   = [[ساره]]{{سخ}}[[هاجر]]{{سخ}}[[قطوره]]
|children = [[اسماعیل]]{{سخ}}[[اسحاق]]{{سخ}}[[Zimran]]{{سخ}}[[Jokshan]]{{سخ}}[[Medan (son of Abraham)|Medan]]{{سخ}}[[Midian (son of Abraham)|Midian]]{{سخ}}[[Ishbak]]{{سخ}}[[Shuah]]
|influenced = [[Abrahamic religions]]
}}
[[پرونده:Rembrandt Harmensz. van Rijn 035.jpg|بندانگشتی|240px|براساس متن ''کتاب مقدس''، فرشته‌ای مانع قربانی شدن یگانه فرزند ابراهیم می‌شود.]]
[[پرونده:Pieter Pietersz. Lastman 001.jpg|بندانگشتی|240px|''ابراهیم و هاجر''، اثر پیتر لاستمن به سال ۱۶۱۲، واقع در [[هامبورگ]].]]
'''اِبراهیم''' ({{IPAc-en|ˈ|eɪ|b|r|ə|ˌ|h|æ|m|,_|-|h|ə|m}} {{Respell|ABE|raham|}}; {{lang-he|אַבְרָהָם}}، {{Audio|He-Avraham.ogg|listen}}) نیای اصلی دین‌های [[یهودیت]]، [[مسیحیت]] و [[اسلام]] (که همه تک خدایی هستند و به ادیان ابراهیمی شناخته می‌شوند) است.

این سه دین او را به طریق زیر نیا می‌شمرند: [[یهودیت]] و [[مسیحیت]] از طریق [[اسحاق]] (پسر دوم ابراهیم از [[سارا]]) و [[اسلام]] از طریق [[اسماعیل]] (پسر اول ابراهیم از [[هاجر]]).
از روی این باور به این سه دین، [[دین‌های ابراهیمی]] هم گفته می‌شود. داستان ابراهیم در کتاب پیدایش از عهد عتیق و نیز در قرآن بازگو شده است.&lt;ref&gt;Massignon, Louis, Les trois prières d'Abraham, père di tuos les croyants, Dieu Vivant, 13&lt;/ref&gt;

== دیدگاه مسیحی و یهودی ==
بخش مهمی از [[سفر پیدایش|کتاب پیدایش]] در [[عهد عتیق]] به ابراهیم اختصاص دارد. این بخش‌ها در [[s:کتاب مقدس (گروسی)/پیدایش#۱۱:۲۶|پیدایش ۱۱:۲۶]] تا [[s:کتاب مقدس (گروسی)/پیدایش#۲۵:۱۰|۲۵:۱۰]] به شرح زیر وجود دارد. نام ابراهیم در کتاب مقدس ابرام (عبری: אַבְרָם) ذکر شده است. در ۹۹ سالگی ابراهیم نام او در کتاب مقدس از ابرام به ابراهام (عبری: אַבְרָהָם) تغییر میابد. از این رو در بخش اول داستان از ابرام و در بخش دوم از ابراهام نام برده می‌شود. نام همسر او نیز در بخش اول سارای و در بخش دوم سارا یا ساره است.

=== ریشه ابرام ===
[[تارح]] دهمین نسل [[نوح]] اَبرام را به دنیا آورد. ابرام دارای دو برادر به نام‌های [[ناحور]] و [[هاران]] بود. هاران پدر [[لوط]] شد. هاران در شهر محل تولد خود [[اور]] [[کلدان]] از دنیا رفت. ابرام با [[سارای]] ازدواج کرد ولیکن سارای نازا بود. تارح با ابرام، سارای و لوط به سرزمین [[کنعان (منطقه)|کنعان]] رفتند و در محلی به نام [[حران]] ساکن شدند و [[تارح]] (پدر ابراهیم) در ۲۰۵ سالگی از دنیا رفت ([[s:کتاب مقدس (گروسی)/پیدایش#۱۱:۲۷|پیدایش ۱۱:۲۷ تا ۳۲]]).

خدا به ابرام ظاهر شد و به او گفت که از شهر خود خارج شود. بعد از اینکه او در حران که پدر او تارح در آنجا مرده بود ساکن شد خدا به او گفت که کشور خود و خانه پدر خود را ترک کرده و به سمت زمینی رود که خدا او را به قومی بزرگ تبدیل کند، او را بیامرزد، او را بزرگ کند، کسانی که او را بیامرزند بیامرزد و کسانی که او را لعن کنند نفرین کند ([[s:کتاب مقدس (گروسی)/پیدایش#۱۲:۱|پیدایش ۱۲:۱ تا ۱۲:۳]]). بعد از دستور خدا، در سن ۷۵ سالگی ابرام به همراه همسر خود سارای، برادرزاده خود لوط و اموال و افرادی که به دست آورده بود به سمت سرزمین کنعان در [[نابلوس|شکیم]] (نابلوس امروزی) حرکت کرد.

=== ابراهیم و سارای ===
در سرزمین کنعان قحطی شدیدی آمد. ابراهیم به همراه همسر خود و لوط و بقیه افرادش به سمت سرزمین مصر رفتند. در راه ابراهیم به سارای گفت که وانمود کند خواهر و نه همسر اوست تا مصریان او را برای رسیدن به همسرش نکشند ([[s:کتاب مقدس (گروسی)/پیدایش#۱۲:۱۰|پیدایش ۱۲:۱۰ تا ۱۳]]). وقتی به مصر رسیدند شاهزادگان فرعون، زیبایی سارای را به فرعون خبر دادند و او را به قصر فرعون بردند. به ابرام نیز چیزهایی مانند «گاو، الاغ، خدمتکار مرد و زن، الاغ ماده و شتر» داده شد؛ ولیکن خدا به فرعون و افراد او بلاهای سختی فرستاد. ([[s:کتاب مقدس (گروسی)/پیدایش#۱۲:۱۴|پیدایش ۱۲:۱۴ تا ۱۷]]). بعد از اینکه [[فرعون]] فهمید که سارای همسر ابرام و نه خواهر او است دیگر نخواست که سارای در قصر او باشد. او دستور داد که ابرام و افرادش مصر را ترک کنند و تمام چیزهای خود را نیز با خود ببرند ([[s:کتاب مقدس (گروسی)/پیدایش#۱۲:۱۸|پیدایش ۱۲:۱۸ تا ۲۰]]).

=== جدا شدن ابراهیم و لوط ===
بعد از اینکه ابرام و [[لوط]] به [[بیت‌ئیل]] و [[عای]] بازگشتند تعداد گله آنها زیاد شده بود. این برای آنها مشکلاتی ایجاد کرد و ابرام پیشنهاد کرد که [[لوط]] در مکانی جدا مستقر شود تا بین برادران اختلافی پیش نیاید. لوط تصمیم گرفت به شرق و [[اردن]] رود که زمین آب مناسبی داشت و او به سرزمین [[سدوم|سُدوم]] وارد شد. ابرام به جنوب به سمت [[حبرون]] (الخلیل امروزی) رفت و در دره [[ممری]] ساکن شد و در آنجا مکانی برای عبادت خدا ساخت ([[s:کتاب مقدس (گروسی)/پیدایش#۱۳:۱|پیدایش ۱۳:۱ تا ۱۸]]).

=== عهد با خدا ===
پیام خدا در خوابی به ابرام ظاهر شد و در آن به او وعده داده شد که نسل او مانند ستارگان بی‌شمار می‌شود. ابرام جشنی گرفت و خدا دربارهٔ زندانی شدن فرزندان او در مصر وعده داد. خدا به ابرام «سرزمین‌های [[قینیان]] و [[قنزیان|قَنِّزیان]] و [[قدمونیان|قَدْمونیان]] و [[حتیان|حِتّیان]] و [[فرزیان|فَرِزیان]] و [[رفائیان|رَفائِیان]] و [[اموریان|اَمُوریان]] و [[اموریان|کنعانیان]] و [[جرجاشیان]] و [[یبوسیان]]» را وعده داد. ([[s:کتاب مقدس (گروسی)/پیدایش#۱۵:۱۹|پیدایش ۱۵:۱۹ و ۱۵:۲۰]])

=== ابراهیم و هاجر ===
ابراهیم و [[سارای]] در فکر بودند که چگونه قرار است او پدر بسیاری ملت‌ها شود در صورتی که بعد از ۱۰ سال زندگی در کنعان هنوز هیچ فرزندی ندارد. سارای خدمتکار خود [[هاجر]] مصری را به ابرام داد تا با او بخوابد و از او بچه‌دار شود. این اتفاق بعدها در روابط سارای و [[هاجر]] تأثیر زیادی گذاشت ([[s:کتاب مقدس (گروسی)/پیدایش#۱۶:۱|پیدایش ۱۶:۱ تا ۶]]).

هاجر با سارای دچار اختلاف شد و به سمت شور فرار کرد. در راه فرشته خدا بر او ظاهر شد و به او گفت که به سمت سارای بازگردد زیرا او فرزندی خواهد آورد «که مانند الاغی وحشی خواهد بود، دست او در جنگ با همه و دست همه در جنگ با او خواهد بود و او بر تمامی هم‌قبیله‌های خود برتری خواهد داشت». فرشته به او گفت که پسر خود را اشماعیل (ترکیب اشمع و یل به معنی خدا او را شنید یا خدا او را نام نهاد) نام دهد. هاجر بعد از این اتفاق خدا را «اَنْتَایل‌رُئی» خطاب کرد که به معنی این است که چشمان او باز شد بعد از اینکه خدا او را دید. بعد از این روز چاه آبی که این اتفاق در آنجا افتاد [[بئرلحیرئی|بِئَرلَحَیرُئی]] نام گرفت. او سپس دستور خدا را اجرا کرد و به ابرام بازگشت تا از او فرزندی به دنیا آورد. ابرام در این زمان ۸۶ سال داشت که اسماعیل به دنیا آمد. ([[s:کتاب مقدس (گروسی)/پیدایش#۱۶:۷|پیدایش ۱۶:۷ تا ۱۶]]).

=== ابراهیم و ساره ===
در [[s:کتاب مقدس (گروسی)/پیدایش#۱۷|سِفر پیدایش باب ۱۷]] عهد خدا با ابرام که ۱۳ سال قبل آغاز شده بود تکمیل می‌شود. در این زمان ابرام ۹۹ سال دارد و خدا نام او را از «ابرام» (عبری: אַבְרָם) به «ابراهام» (عبری: אַבְרָהָם) به معنی پدر بسیاری از مردم تغییر می‌دهد «و نام تو بعد از این ابرام خوانده نشود بلکه نام تو ابراهام خواهد بود، زیرا که تو را پدر امت‌های بسیار گردانیدم.» [[s:کتاب مقدس (گروسی)/پیدایش#۱۷:۵|پیدایش ۱۷:۵]]). در این زمان خدا به ابراهام دستور داد که دستور خدا را انجام دهد زیرا خدا به زودی فرزندی از همسر او سارای به وی خواهد داد. خدا به او گفت که تمامی مردان همراه او باید ختنه شوند و اگر ختنه نشوند عهد خدا با آنها نخواهد بود. خدا نام سارای را به ساره تغییر می‌دهد و او را می‌آمرزد. بعد از این دستور ابراهیم بلافاصله تمام مردان همراه خود را از جمله پسر خود، [[اسماعیل]] را ختنه می‌کند ([[s:کتاب مقدس (گروسی)/پیدایش#۱۷:۱|پیدایش ۱۷:۱ تا ۲۷]]).

=== سه فرشته ملاقات کننده ابراهیم ===
بعد از این اتفاق در میانه یک روز ابراهیم در چادر خود در ممری نشسته بود. او به دور نگاه کرد که سه مرد را در هاله‌ای الهی دید. او به سمت آنها رفته و تعظیم کرد و به آنها خوش‌آمد گفت. ابراهیم به درون چادر خود رفت و به ساره دستور داد تا کیک درست کند و به خدمتکار خود گفت که گوساله‌ای را آماده کند. او سفره‌ای برای آنها زیر درخت پهن کرد و سه مرد به خوردن مشغول شدند ([[s:کتاب مقدس (گروسی)/پیدایش#۱۸:۱|پیدایش ۱۸:۱ تا ۸]]).

یکی از این مردها به ابراهیم گفت که در زمان بازگشت او به نزد ابراهیم در سال آینده او پسری از ساره خواهد داشت. ساره این را شنید و خندید زیرا فکر بچه‌دار شدن در سن او برایش خنده‌دار بود. مردها از ابراهیم دلیل خنده ساره را پرسیدند و در جواب به او گفتند که برای خدا هیچ کاری مشکل نیست. ساره که ترسیده بود خندیدن را انکار کرد.

=== سفر یتزیرا ===
{{اصلی|سفر یتزیرا}}
[[سفر|سِفر]] یتزیرا (סֵפֶר יְצִירָה) (کتاب فرمگیری) که با نام هخالوت یتزیرا نیز شناخته می‌شود یکی از قدیمیترین کتابهای عرفانی [[یهودی]] است. ریشه این کتاب معلوم نیست ولیکن پیروان [[کابالا]] اعتقاد دارند که [[ابراهیم نبی]] نویسنده آن است. [[سفر|سِفر]] یتزیرا ۳۲ مسیر حکمت را بیان می‌کند که از ۱۰ [[سفیروت]] و ۲۲ حرف [[عبری]] تشکیل شده است.

در [[تلمود]] بابلی داستان عجیبی در مورد این که شاگردان [[یهودا هناسی]]، رب حنینا و رب هوشایا در زمان [[شبات]] با استفاده از سفر یتزیرا برای خود یک گاو درست کرده و می‌خوردند وجود دارد. پیروان [[کابالا]] اعتقاد دارند که ابراهیم نیز از این روش برای ایجاد گاو برای آن سه فرشته استفاده کرده است. تمامی داستانهای ماورا طبیعه مربوط به [[حاخام]]‌ها از این کتاب کمک گرفته است.

[[پرونده:Figures 013 Abram and Lot Depart Out of Haran.jpg|بندانگشتی|چپ|''ابراهیم و لوط از [[حران]] خارج می‌شوند نقاشی قرن ۱۸)]]
[[پرونده:Foster Bible Pictures 0032-1.jpg|بندانگشتی|چپ|''ابراهیم، سارا و هاجر در نقاشی کتاب مقدس چاپ شده در سال ۱۸۹۸.]]

=== درخواست ابراهیم از خدا ===
بعد از غذا خوردن سه مرد بلند شدند. آنها از دور دست به شهرهای [[سدوم]] و [[عموره]] نگاه کردند زیرا در این شهرها گناه بسیار زیاد بود و خدا قصد عذاب آنها را داشت. به دلیل اینکه برادرزاده ابراهیم، لوط در سدوم و عموره زندگی می‌کرد خدا تصمیم خود به عذاب این شهرها را به او آشکار کرد. در این زمان دو مرد به سمت سدوم حرکت کردند. ابراهیم از خدا درخواست کرد که اگر در این شهر ده مرد صالح باشند آنها را عذاب نکند. خدا گفت اگر در این شهر ۱۰ مرد صالح باشند آنها را عذاب نخواهد کرد ([[s:کتاب مقدس (گروسی)/پیدایش#۱۸:۱۷|پیدایش ۱۸:۱۷ تا ۳۳]]).

بعد از اینکه دو مرد به سدوم رسیدند قصد داشتند در میدان اصلی شهر بخوابند؛ ولیکن لوط به نزد آنها رفت و اصرار کرد که شب را در منزل او بمانند. گروهی از مردان بیرون خانه لوط جمع شدند و درخواست کردند که آن دو را بیرون آورد تا بتوانند آنها را «بشناسند». (در ادبیات کتاب مقدس منظور از شناختن برقراری ارتباط جنسی است) ولیکن لوط این را رد کرد و به آنها گفت که با دو دختر باکره او باشند. آنها این را رد کرده و تلاش کردند که در خانه او را بشکنند تا به مردان دسترسی یابند. در این زمان سرنوشت آنها قطعی شد ([[s:کتاب مقدس (گروسی)/پیدایش#۱۹:۱۲|پیدایش ۱۹:۱۲ و ۱۳]]).

صبح روز بعد ابراهیم بیدار شد و از دور دست به سمت سدوم و عموره نگاه کرد. او از دور دود بسیاری زیادی که مانند دود شعله بود دید و فهمید که در آن شهرها حتی ۱۰ مرد صالح نیز وجود نداشته است ([[s:کتاب مقدس (گروسی)/پیدایش#۱۸:۳۲|پیدایش ۱۸:۳۲]]).

=== تولد اسحاق ===
سارا از بی فرزندی رنج می‌برد. برای ابراهیم ندا آمد که صاحب فرزندی خواهی شد. ([[s:کتاب مقدس (گروسی)/پیدایش#۱۸:۱۴|پیدایش ۱۸:۱۴]]) ابراهیم تعجب کرد و پرسید در این سن که من و سارا داریم، چگونه باردار می‌شویم؟ چند سال پس از تولد اسماعیل، خداوند اسحاق را به ابراهیم و سارا داد. ([[s:کتاب مقدس (گروسی)/پیدایش#۲۱:۲|پیدایش ۲۱:۲]]) نام او را به این سبب اسحاق قرار دادند که سارا در زمان شنیدن وعده فرزنددار شدن خندیده بود و اسحاق به عبری به معنی خندیدن است.

=== قربانی کردن اسحاق ===
خدا به ابراهیم دستور داد که پسر خود اسحاق را در سرزمین [[موریا]] قربانی کند. ابراهیم سه روز راه رفت تا به زمینی که خدا دستور قربانی داده بود رسید. او به خدمتکاران دستور داد پایین بمانند و خود به همراه اسحاق به بالای کوه رفت. در زمانی که ابراهیم نزدیک بود پسر خود را قربانی کند فرشته خدا بر او پدیدار شد و به او قوچی داد تا بجای پسرش قربانی کند. به دلیل تسلیم شدنش در برابر امر خدا، دوباره وعده الهی نسبت به او تأیید شد. بعد از این اتفاق ابراهیم به [[بئر شبع|بِئَر شَبَع]] رفت ([[s:کتاب مقدس (گروسی)/پیدایش#۲۲:۱|پیدایش ۲۲:۱ تا ۱۹]]).

=== سال‌های پایانی ===
سارا در سن ۱۲۷ سالگی مرد و ابراهیم او را در غار ابراهیمی دفن کرد. بعد از مرگ سارا، ابراهیم همسر دیگری به نام [[قطوره]] گرفت و از او شش پسر به دنیا آمد: [[زمران]]، [[یقشان]]، [[مدان|مَدان]]، [[مدیان|مِدیان]]، [[یشباق]] و [[شوحا]].

=== وفات ===
[[پرونده:Cenotaph of Abraham - northwestern view.JPG|بندانگشتی|مقبره ابراهیم در غار ابراهیمی در حبرون]]
ابراهیم ۱۷۵ سال زندگی کرد و در سن پیری وفات یافت. دو پسر او اسماعیل و اسحاق او را در غار مکفیله در صحرای عفرون بن صوحارحتی دفن کردند ([[s:کتاب مقدس (گروسی)/پیدایش#۲۵:۷|پیدایش ۲۵:۷ تا ۱۰]]).
{{پاک‌کن}}

== دیدگاه اسلامی ==
ابراهیم یکی از مهمترین پیامبران در قرآن است. در قرآن سوره‌ای به نام او وجود دارد و نام او در بسیاری از سوره‌ها ذکر شده است. در قرآن تسلیم شدن ابراهیم در برابر امر خدا نمونه‌ای از مؤمن کامل است. بر اساس قرآن (بقره ۱۲۴ تا ۱۳۴) ابراهیم خانه [[کعبه]] را به همراه پسر خود اسماعیل بنا کرد. [[قرآن]] در آیه ۱۲۵ سوره نساء، ابراهیم را «خلیل‌الله» (یعنی دوست خدا) خوانده است.

=== در قرآن ===
نحوه به دنیا آمدن ابراهیم در قرآن به طور کامل نیامده اما در دیگر کتاب‌های اسلامی ولادت ابراهیم آمده است. نام پدر ابراهیم در قرآن ذکر نشده است؛ اما نام پدر ابراهیم در عهد عتیق [[تارح]] (تارخ) آمده است. در قرآن او فردی به نام «آزر» را پدر (با لفظ اب و نه والدی) خطاب می‌کند؛ اما در منابع اسلامی، خصوصاً منابع شیعه استدلال شده است که این فرد پدر تنی ابراهیم نیست؛ یا پدر ناتنی او و شوهر مادر اوست، یا عمو و یا حتی پدربزرگ مادری او. به هر حال کسی بوده است که ابراهیم نزد او زندگی می‌کرده است.&lt;ref&gt;ترجمه تفسیر المیزان نویسنده: سید محمد حسین طباطبائی، جلد:7، صفحه: 234&lt;/ref&gt;
اولین داستان مربوط به ابراهیم در قرآن، تلاش او برای متقاعد کردن آزر به ترک بت‌پرستی است. ابراهیم به آزر گفت که او از طرف خدا پیامی دریافت کرده است و او نباید اشیایی را که نمی‌توانند ببینند و بشنوند بپرستد.
{{quotation|"وَإِذْ قَالَ إِبْرَاهِیمُ لأَبِیهِ آزَرَ أَتَتَّخِذُ أَصْنَامًا آلِهَةً إِنِّی أَرَاکَ وَقَوْمَکَ فِی ضَلاَلٍ مُّبِینٍ" و [یاد کن] هنگامی را که ابراهیم به پدر خود آزر گفت آیا بتان را خدایان [خود] می‌گیری من همانا تو و قوم تو را در گمراهی آشکاری می‌بینم - سوره انعام آیه ۷۴}}
ابراهیم آزر را از عذاب شدیدی که خدا برای کافران آماده کرده است برحذر داشت؛ ولیکن آزر حرف او را رد و او را تهدید به اخراج از خانه یا به تعبیر برخی سنگسار شدن کرد.&lt;ref&gt;قرآن، سوره مریم، آیه 46&lt;/ref&gt; ابراهیم از نزد او رفت و گفت که برای او از خدا تقاضای بخشش خواهد کرد و چون قول داده بود، به قول خود نیز عمل کرد&lt;ref&gt;قرآن، سوره شعرا، آیه 86&lt;/ref&gt;؛ اما پس از اینکه مشخص شد که آزر به هیچ قیمتی حاضر نیست دست از شرک بردارد و برای هیچ پیامبری جایز نیست برای افراد مشرک تقاضای بخشش کند از او بیزاری جست.&lt;ref&gt;قرآن، سوره توبه، 114&lt;/ref&gt; اتفاقاً یکی از شواهدی که ثابت می‌کند آزر پدر تنی (والد) ابراهیم نبوده است همین موضوع است. زیرا در قرآن دعای ابراهیم در اواخر عمر او آورده شده است. در این دعا ابراهیم خدا را به خاطر دادن اسماعیل و اسحاق در سنین سالمندی سپاس می‌گوید و می‌ستاید. بعد می‌گوید: رَبَّنَا اغْفِرْ لِی وَلِوَالِدَیَّ وَ لِلْمُؤْمِنِینَ یَوْمَ یَقُومُ الْحِسَابُ: یعنی خدایا مرا، و پدر و مادرم را و تمام اهل ایمان را روز قیامت بیامرز&lt;ref&gt;قرآن، سوره ابراهیم، آیه 41&lt;/ref&gt; این جمله نشان می‌دهد که استغفار ابراهیم برای پدرش جایز بوده، زیرا او کسی غیر از آزر است. البته در قرآن استفاده از لفظ «اب» برای عمو سابقه دارد؛ مثل آیه ۳۸ سوره یوسف (سوره ۱۲).

=== در آتش ===
[[قرآن]] مشخصاً مردم زمان ابراهیم را بت‌پرست می‌خواند. ابراهیم تصمیم گرفت که به مردم درسی بدهد. او تمامی بت‌ها را شکست و تنها بت بزرگ را باقی گذاشت. بعد از بازگشت مردم از یکدیگر پرسیدند که چه شده است تا اینکه بعضی یاد آوردند که جوانی به نام ابراهیم از بت‌ها بد می‌گفت. بعد از اینکه ابراهیم حاضر شد، مردم از او سؤال کردند که با بت‌ها چه کرده است و او پاسخ داد که چرا از بت بزرگ نمی‌پرسند. مردم پاسخ دادند که این بت قابلیت شنیدن و حرف زدن ندارد و ابراهیم گفت که پس چرا او را پرستش می‌کنید. مردم که شرمسار شده بودند تصمیم گرفتند او را به درون آتش بیندازند.

محل مرتفعی را آماده کردند تا [[نمرود]] از آنجا منظره سوزاندن ابراهیم را تماشا کند. نمرودیان برای انداختن ابراهیم در آتش دچار مشکل شدند چون نمی‌توانستند با این آتش عظیم به آن نزدیک شوند تا ابراهیم را در آن افکنند، لذا به فکر ساختن [[منجنیق]] افتادند.

جبرئیل در آن وقت بر ابراهیم نازل شد و گفت؛ ابراهیم! آیا حاجت و درخواستی داری من برآورده سازم؟

ابراهیم جواب داد؛ «به تو احتیاجی ندارم، خدا کافی و کفیل من است»&lt;ref&gt;الخصال، ص 388&lt;/ref&gt;

جبرئیل گفت: پس از خدا بخواه تا نجاتت دهد.

ابراهیم گفت «همین که او مرا در این حال می‌بیند کافی است.»
و گفت: «ای خدای بزرگ! ای خدای یکتا و بی همتا و بی‌نیاز که نه پدر کسی هستی و نه فرزند کسی، و نه نظیر و همتایی داری، به لطف و کرمت مرا از آتش نجات بده.»&lt;ref&gt;علل الشرایع، ص 598&lt;/ref&gt;&lt;ref&gt;عیون الاخبار الرضا، ج 1، ص 247.1&lt;/ref&gt;&lt;ref&gt;مجمع البیان، ج 7، ص 55&lt;/ref&gt;
خدا به آتش دستور داد سرد شود و برای او بی‌خطر گردد. ابراهیم آسیب ندید ولیکن مردم همچنان به اذیت او ادامه دادند. قرآن اشاره می‌کند که آنها خسران بزرگتر را به دست آوردند.

بنابر روایت دیگر، به آتش افکندن ابراهیم پس از شکستن بتها و مجادله وی با فرمانروای عصر بود، که در طی آن ابراهیم او را با بیان توانایی پروردگار بر زنده کردن و میراندن موجودات و طلوع خورشید از مشرق و غروب آن در مغرب، مغلوب و مبهوت ساخت.&lt;ref&gt;طوسی، محمد، التبیان فی تفسیر القرآن، ج۲، ص۳۱۶، بیروت، داراحیاء التراث العربی.&lt;/ref&gt;&lt;ref&gt;بقره/سوره۲، آیه۲۵۷.&lt;/ref&gt; موضوع این مجادله به صورتی شبیه به قرآن در روایات یهودی نیز آمده است بنابر روایت‌هایی، ابراهیم ۷ یا ۴۰ یا ۵۰ روز در آتش ماند.&lt;ref&gt;[http://lib.eshia.ir/15387/22/188/هاران رازی، امام فخر، التفسیر الکبیر، ج۲۲، ص۱۸۸.]&lt;/ref&gt;

[[محمد بن جریر طبری|طبری]] روایتی ذکر کرده است که بنابر آن چون ابراهیم بی‌گزند از آتش نجات یافت، نمرود به عظمت پروردگار او اقرار کرد و قربانی داد و ابراهیم را آزاد ساخت.&lt;ref&gt;تاریخ طبری، ج۱، ص۲۶۵.&lt;/ref&gt;

=== بحث با حاکم ظالم ===
بعد از این اتفاق ابراهیم با حاکمی ظالم که خود را خدا می‌دانست بحث کرد. ابراهیم به پادشاه غلط بودن کارهایش را نشان داد ولیکن او همچنان پیام ابراهیم را رد کرد. ابراهیم سپس این سرزمین را به همراه لوط و بقیه افراد خود ترک کرد و به سمت ارض مقدس رفت. ابراهیم از همسر دوم خود پسری به نام اسماعیل دارا شد. لوط توسط خدا پیامبر شد و از ابراهیم جدا شد و به سمت شهرهای فاسد رفت.

=== قربانی کردن اسماعیل ===
خدا به ابراهیم دستور داد اسماعیل خود را قربانی کند. این امتحانی بسیار بزرگ برای او بود که خدا از او خواست تنها پسر خود را قربانی کند. وقتی ابراهیم به پسر خود این امتحان را گفت او آن را با خرسندی قبول کرد. این به ابراهیم نشان داد که پسرش نیز کاملاً تسلیم امر خداست. ابراهیم پسر خود را خواباند و در حالی که می‌خواست او را قربانی کند خدا به او گفت که از امتحان الهی موفقیت‌آمیز بیرون آمده است. نام این پسر در قرآن نیامده است ولیکن بر اساس آیات قبلی و بعدی مسلمانان او را اسماعیل می‌دانند زیرا در آیات پس از آن مسئله تولد اسحاق مطرح می‌شود.

=== وعده نوه‌دار شدن ===
اسماعیل پیامبر شد و به سرزمین اعراب رفت. خداوند به ابراهیم اسحاق را عطا کرد و او نیز مانند اسماعیل پیامبر شد. دو فرشته عذاب قوم لوط به سمت ابراهیم رفتند و ابراهیم برای آنان غذا تهیه کرد. دو فرشته به او گفتند که او دارای نوه‌ای به نام [[یعقوب]] خواهد شد. سارا گفت که چگونه ممکن است که او فرزندی داشته باشد در حالی که او و همسرش بسیار سالمند هستند. فرشتگان گفتند که برای خدا هر چیزی آسان است.

=== ساختن کعبه ===
ابراهیم دستور یافت که خانه کعبه را در مکه به همراه پسر خود اسماعیل بنا کند. خدا با ابراهیم و اسماعیل عهد کرد که خدا خانه کعبه را پاکیزه می‌کند و آن را به صورت مکان پرستش قرار می‌دهد. ابراهیم دعا کرد که خدا شهر مکه را شهری مقدس کند و آنرا امن نگه دارد و به مردم مؤمن آن روزی بدهد. خدا به او گفت که به مؤمنین آن شهر پاداش داده و مردم کافر آن شهر را مجازات خواهد کرد. ابراهیم سال‌های پایانی عمر خود را با نوه خود یعقوب گذراند ولیکن به پسر خود اسماعیل نیز در مکه سر می‌زد.

=== آیات مرتبط از قرآن ===
* صفات ابراهیم ۲:۱۲۴، ۱۱:۷۵–۱۲۳، ۱۶:۱۲۰.
* دین ابراهیم ۲:۱۳۰، ۴:۱۲۵، ۶:۸۳–۴، ۶:۱۶۱، ۹:۱۱۴، ۱۱:۷۴، ۱۲:۶، ۱۶:۱۲۰، ۱۹:۴۱، ۱۹:۴۷، ۲۱:۵۱، ۲۶:۸۳–۵، ۲۹:۲۷، ۳۷:۸۴، ۳۷:۸۸، ۳۷:۱۰۴، ۳۷:۱۰۹–۱۱۱، ۳۷:۱۱۳، ۳۸:۴۵–۴۷، ۴۳:۲۸، ۵۳:۳۷، ۵۷:۲۶، ۶۰:۴.
* آزمایش ابراهیم توسط خدا ۲:۱۲۴ و ۳۷:۱۰۲.
* دعوت ابراهیم به توحید ۲:۱۳۰–۲۳۱، ۲:۱۳۵–۱۳۶، ۲:۱۴۰، ۳:۶۷–۶۸، ۳:۸۴، ۳:۹۵، ۴:۱۲۵، ۴:۱۶۳، ۶:۷۴، ۶:۷۶–۸۱، ۶:۸۳، ۶:۱۶۱، ۱۴:۳۵–۳۷، ۱۴:۴۰، ۲۱:۵۲، ۲۱:۵۴، ۲۱:۵۶–۵۷، ۲۱:۶۷، ۲۲:۲۶، ۲۲:۷۸، ۲۶:۶۹–۷۳، ۲۶:۷۵، ۲۶:۷۸–۸۰، ۲۶:۸۷، ۲۹:۱۶–۱۷، ۲۹:۲۵، ۳۷:۸۳، ۳۷:۸۵–۸۷٬۳۷:۸۹، ۳۷:۹۱، ۳۷:۹۲، ۳۷:۹۳، ۳۷:۹۴–۹۶، ۴۳:۲۶–۲۸، ۶۰:۴
* ساخت کعبه ۲:۱۲۷
* حج ابراهیم ۲:۱۲۸، ۲۲:۲۷
* خلیل‌الله ۴:۱۲۵
* خشم خدا بر قوم ابراهیم ۹:۷۰
* مهاجرت به سیام ۲۱:۷۱، ۲۹:۲۶.
* ابراهیم، هاجر و اسماعیل ۱۴:۳۷، ۳۷:۱۰۱.
* زنده شدن مردگان ۲:۲۶۰
* بحث با نمرود ۲:۲۵۸
* ابراهیم و پدرش ۶:۷۴، ۱۹:۴۲–۴۵، ۲۱:۵۲، ۲۶:۷۰، ۳۷:۸۵، ۴۳:۲۶، ۶:۷۴، ۲۶:۷۱، ۱۴:۴۱، ۱۹:۴۷، ۶۰:۴، ۲۱:۶۲–۶۳، ۲۱:۶۵–۶۶، ۱۹:۴۸–۴۹، ۲۹:۲۶، ۳۷:۹۹، ۴۳:۲۶، ۶۰:۴٬۲۱:۵۷–۵۸، ۲۱:۶۰، ۳۷:۹۳٬۲۱:۶۸، ۲۹:۲۴، ۳۷:۹۷، ۲۱:۶۹–۷۰، ۲۹:۲۴، ۳۷:۹۸
* تولد اسحاق و مژده یعقوب ۶:۸۴، ۱۱:۶۹، ۱۱:۷۱–۷۲، ۱۴:۳۹، ۱۵:۵۳، ۱۵:۵۴–۵۵، ۲۱:۷۲، ۲۹:۲۷، ۳۷:۱۱۲، ۵۱:۲۸–۳۰
* قربانی کردن فرزند ۳۷:۱۰۲–۱۰۳و&lt;ref&gt;داستان پیامبران از موسوی گرمارودی&lt;/ref&gt;

== مراسم حج ==
مسلمانان اعتقاد دارند که بخشی از مراسم حج تلاش هاجر را برای پیداکردن آب برای فرزند خود اسماعیل یادآوری می‌کند. هاجر در آن هنگام که از نزد ابراهیم رفته بود، هفت بار بین [[صفا]] و [[مروه]] دوید تا برای اسماعیل آب پیدا کند و وقتی موفق نشد خداوند [[چاه زمزم]] را بر او آشکار کرد و [[اسماعیل]] و [[هاجر]] به واسطه نوشیدن آب از آن چاه از مرگ نجات یافتند.

== جستارهای وابسته ==
{{درگاه|یهودیت|مسیحیت|اسلام}}

== پانویس ==
{{پانویس|۲}}

== منابع ==
{{ویکی گفتاورد}}
* [http://www.infors.ir/ابراهیم-ع-و-خاندانش-در-تورات-1757.html ابراهیم و خاندان ابراهیم در تورات - (متن کامل مقاله علمی - پژوهشی)]
* مشارکت‌کنندگان ویکی‌پدیای انگلیسی، Abraham، بازدید شده در ۱ شهریور ۱۳۹۱
* کتاب مقدس، سفر پیدایش
* قرآن
* داستان‌های پیامبران، ابن کثیر، داستان ابراهیم
* دانشنامه مختصر اسلامی، اسماعیل

{{پیامبران در قرآن}}
{{آدم تا داوود}}
{{شخصیت‌ها و اعلام قرآنی}}
{{یهودیان و یهودیت}}
{{قدیسان کاتولیسیزم}}
[[رده:ابراهیم]]
[[رده:اهالی بابل باستان]]
[[رده:بنیان‌گذاران مذهب]]
[[رده:پیامبران]]
[[رده:پیامبران در اسلام]]
[[رده:تاریخ عراق]]
[[رده:خاک‌سپاری‌ها در الخلیل]]
[[رده:سه شه‌پدر]]
[[رده:شخصیت‌ها و اعلام قرآنی]]
[[رده:شخصیت‌های کتاب مقدس]]
[[رده:کتاب پیدایش]]
[[رده:هلال حاصل‌خیز]]
[[رده:فرشته‌بینان]]</text></page>