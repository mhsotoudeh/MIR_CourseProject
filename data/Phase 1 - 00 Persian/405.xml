<page><title>تلفن</title><text>[[پرونده:1896 telephone.jpg|بندانگشتی|نمونه‌ای از یک دستگاه تلفن در سال ۱۸۹۶ میلادی]]

'''تلفن''' {{به فرانسوی|Téléphone}} از دستگاه‌های [[ارتباط از دور]] است که برای انتقال [[صدا]] بکار می‌رود. نخستین تلفن توسط [[الکساندر گراهام بل]] اختراع شد. تلفن فرستادن پیام و دریافت آن را بدون آن که نیاز به جدولی مانند [[کد مورس|الفبای مورس]] باشد ممکن ساخت. با استفاده از تلفن، مردمی که فرسنگ‌ها از یکدیگر دورند می‌توانند با هم صحبت کنند.امروزه از خطوط تلفن سایر سیگنالها مانند فرکانسهای اینترنت نیز انتقال داده می شود.&lt;ref&gt;نقش اختراعات و اکتشافات در تمدن امروز ما، گروه نویسندگان مرکز پژوهشی پایانت، تهران، چاپ و انتشارات شرکت پایانت، چاپ دوم۱۳۸۰&lt;/ref&gt;

== تاریخچه ==
بعد از ظهر روز [[۲ ژوئن|دوم ژوئن]] سال [[۱۸۷۵ (میلادی)|۱۸۷۵ میلادی]] مصادف با [[۱۱ خرداد]] [[۱۲۵۴]] شمسی، [[الکساندر گراهام بل]] با همکاری دوستش واتسن موفق به اختراع تلفن شد، و در ژانویه ۱۸۷۶ میلادی دستگاه تلفن بل به کار افتاد. [[۱۰ مارس|دهم مارس]] [[۱۸۷۶ (میلادی)|۱۸۷۶ میلادی]] بل از اتاق خود به‌وسیله این دستگاه به دستیارش در اتاق دیگر گفت: «آقای واتسن بیایید با شما کار دارم».&lt;ref&gt;تاریخ ارتباطات، محمدرضا احمدی روزانی، تهران، نشر نور نوین، چاپ دوم:خردادماه۱۳۸۱&lt;/ref&gt;

تلفن، پس از اختراع کامل توسط بل به سرعت اشاعه یافت و سیم‌های آن از شهری به شهر دیگر کشیده شد. چهارده سال بعد از اختراع تلفن یعنی در سال ۱۸۹۰ میلادی آلمون براون استروجر سیستم تلفن خودکار را بنا نهاد. در سال ۱۸۹۱ ارتباط تلفنی بین شهرهای [[لیون]] و [[تهران]] برقرار گردید. دو قاره [[اروپا]] و [[آمریکا]] تحت محاصره شبکه‌ای درآمدند که روز به روز گسترش می‌یافت. روزی که بل درگذشت (سال ۱۹۲۲)، به احترام او ارتباط تلفنی بر روی شبکه وسیعی که دارای هفده میلیون تلفن بود به مدت یک [[دقیقه]] قطع شد.&lt;ref&gt;تاریخ اختراعات، محمد رضا نوری، سیما حمداللهی، نشر صداقت، تهران، چاپ اول۱۳۷۸، بخش تلفن&lt;/ref&gt; [[تلگراف]] و تلفن ارتباط سریع و فوری از راه دور را میان نقاطی که می‌توانند سیم‌کشی بشوند، ممکن ساخت. اما از سال ۱۸۹۶ دانشمندان توانستند میان دو نقطه که حتی سیم‌کشی نشده بود ارتباط سریع و فوری برقرار سازند (تلگراف [[بی‌سیم]])

== تلفن اینترنتی ==
تلفن اینترنتی نوعی ارتباط تلفنی است که از طریق اینترنت و با استفاده از فناوری «[[صدا روی پروتکل اینترنت]]» صورت می‌پذیرد و عبارت است از انتقال [[صوت]] از طریق بسته‌های [[آدرس پروتکل اینترنت|آدرس پروتکل اینترنت (IP)]] و با استفاده از زیرساختار [[اینترنت]]. در واقع یک مجموعه از [[سخت‌افزار]] و [[نرم‌افزار]] است که ما را قادر می‌کند تا از اینترنت به عنوان واسط انتقالی برای تماس‌های تلفنی استفاده کنیم. این روش به علت حذف مراکز تلفن راه دور از دایره تماس، از نظر هزینه بسیار به صرفه‌است.&lt;ref&gt;اینترنت، محمد صادقی، تهران، نشر جهاد نو، چاپ سوم۱۳۸۰&lt;/ref&gt;

== جستارهای وابسته ==
* [[تلفن همراه]]
* [[تلفن هوشمند]]
* [[تلفن خودرو]]
* [[تلفن‌خانه]]
* [[تلفن ثابت]]
* [[تلفن رادیویی همراه]]
* [[تلفن رادیویی خودرو]]
* [[تلفن در ایران]]
*[[ویدئوفون]]

== منابع ==
{{پانویس}}
{{ویکی‌انبار-رده|Telephones}}

{{داده‌های کتابخانه‌ای}}
[[رده:تلفن]]
[[رده:ابزار اداری]]
[[رده:اختراعات آمریکایی]]
[[رده:اختراعات اسکاتلندی]]
[[رده:اختراعات ایتالیا]]
[[رده:اختراعات کانادایی]]
[[رده:تجهیزات مخابرات]]
[[رده:مهندسی مخابرات]]
[[رده:وام‌واژه‌های فرانسوی]]
[[رده:وسایل خانگی]]</text></page>