<page><title>نفت خام</title><text>{{تغییرمسیر|نفت}}
{{بهبود منبع}}
[[پرونده:World energy consumption, 1970-2025, EIA.png|بندانگشتی|چپ|نمودار جهانی مصرف انرژی در سال‌های اخیر. نفت در صدر قرار دارد.]]
'''نَفت خام''' مایعی غلیظ و افروختنی به‌رنگ قهوه‌ای سیر یا سبز تیره یا سیاه است که در لایه‌های بالایی بخش‌هایی از پوستهٔ [[کره زمین]] یافت می‌شود. نفت شامل آمیزهٔ پیچیده‌ای از هیدروکربن‌هایی گوناگون است. بیش‌تر این [[هیدروکربن]]‌ها از زنجیرهٔ [[آلکان]] هستند؛ ولی ممکن است از دید ظاهر، ترکیب یا [[خلوص]] تفاوت‌های زیادی داشته باشند.

== واژه‌شناسی ==
ریشهٔ واژهٔ «نفت» از واژهٔ [[اوستایی]] «نپتا» گرفته شده‌است. [[کلدانیان]] و [[اعراب]] آن را از [[زبان مادی]] گرفته و «نفتا» خوانده‌اند.&lt;ref&gt;[http://www.irexpert.ir/UploadedFiles/Expert/ActivityFiles/نفت%20در%20زبان%20های%20مختلف.doc نفت در زبان‌های گوناگون]&lt;/ref&gt; در برخی منابع قدیمی به صورت «نفط» نیز آمده‌است. در [[فرانسه]] نیز «Naphte» گفته می‌شود و پیش از آن تا سال ۱۲۱۳ میلادی «Napte» گفته می‌شد که از واژهٔ [[زبان لاتین|لاتین]] «Naphta» برگرفته شده بود. ریشهٔ این کلمه واژه [[یونان|یونانی]] «Naphtha» به‌معنی روغن شرقی می‌باشد.

کلمهٔ نفت در [[زبان انگلیسی]] «پترولیوم» (Petroleum)نامیده می‌شود که از دو کلمهٔ «پترا» (Petro)(معادل یونانی واژهٔ سنگ) و کلمهٔ «اولئوم» (Oleum)(روغن) تشکیل شده‌است.

نفت مایعی است که عمدتاً از دو عنصر آلی [[هیدروژن]] و [[کربن]] تشکیل شده و دارای مقادیر کم‌تری از عناصر سنگین مانند [[نیتروژن]]، [[اکسیژن]] و [[گوگرد]] می‌باشد و به‌صورت طبیعی در زیر زمین و به‌صورت استثنایی در روی زمین یافت می‌شود.

== تاریخچه ==
اقوام متمدن دوران باستان، به‌ویژه [[سومر|سومری‌ها]]، [[آشور|آشوری‌ها]] و [[تمدن بابل|بابلی‌ها]]، در حدود چهارهزار و پانصدسال پیش در سرزمین [[بین‌النهرین]] ([[عراق]] امروزی) با برخی از مواد نفتی که از دریاچه قیر به‌دست می‌آمد، آشنایی داشتند. آنان از خود قیر به‌عنوان مادهٔ غیرقابل نفوذ برای عایق‌کاری استفاده می‌کردند. [[روم|رومی‌ها]] و [[یونان|یونانی‌ها]] نیز مواد [[قیر|قیری]] را برای غیرقابل نفوذکردن بدنهٔ کشتی‌ها و همچنین برای روشنایی و گرم‌کردن به کار می‌بردند. در داستان‌ها آمده است که [[نوح]] نیز کشتی خود را با [[قیر]] پوشاند تا آب به درون آن نفوذ نکند{{مدرک}}.

با توسعه و پیشرفت تکنولوژی حفاری در اواسط قرن نوزدهم و تکنولوژی تقطیر و پالایش نفت در اواخر قرن نوزدهم و استفاده از آن در موارد غیر سوختی، جهش حیرت‌آوری بوجود آمد. بطوری که امروزه صنایع پتروشیمی نفش اساسی و بنیادی در رفع نیاز عمومی جامعه به عهده دارد.

== منشأ ==
بیشتر دانشمندان منشأ تشکیل نفت را گیاهان و موجودات [[آلی]] موجود در اقیانوس‌های اولیه می‌دانند.

باقی‌ماندهٔ جانوران و گیاهانی که میلیون‌ها سال قبل (قبل از [[دایناسورها]]) در محیط دریا (آب) زندگی می‌کرده‌اند، طی میلیونها سال توسط لپه‌های گل و رسوبات مدفون شده‌اند و تحت فشار و دمای بالا، نبود اکسیژن و مدت زمان طولانی تبدیل به نفت گردیده و در صورت وجود این شرایط همراه با سنگ مخزن مناسب، نفت به‌مقدار زیاد در حوضچهٔ نفتی جمع می‌گردد.

نفت خام حالت روغنی دارد و به شکل‌های جامد (قیرهای نفتی) و مایع دیده می‌شود. برخی اوقات به تمام اشکال نفت [[هیدروکربن]] نیز گفته می‌شود. اگر نفت در محلی جمع گردد به‌آن محل «حوضچهٔ نفتی» می‌گویند. از مجموع چندین حوضچهٔ نفتی، یک «میدان نفتی» حاصل می‌شود. به‌سنگ متخلخل دربرگیرندهٔ نفت، «سنگ مخزن» می‌گویند.

== اکتشاف ==
[[پرونده:Oljepumpe cuba.jpg|thumb]]
یک منطقهٔ انتخاب شده را با مطالعهٔ نمونه‌های سنگی و لرزه‌نگاری مشخص می‌کنند. اندازه‌گیری‌ها انجام می‌شود و اگر مکان از نظر میزان ذخیره نفت موجود و ملاحظات اقتصادی، موفقیت‌آمیز باشد، حفاری آغاز می‌شود. بالای چاه ساختاری به نام «دکل حفاری» برای جادادن وسایل و لوله‌های مورد استفاده در چاه ساخته می‌شود. زمانی که حفاری تمام می‌شود، چاه حفرشده یک جریان ثابتی از نفت را به‌سطح زمین خواهد آورد. به‌سنگ‌هایی که غالباً از سنگ‌های رستی (شیل) تشکیل‌شده و روی مخزن نفت قرار می‌گیرند، «سنگ پوششی» گفته می‌شود.

== پالایش ==
نفت به‌صورت خام نمی‌تواند مورد استفاده قرار گیرد و باید در پالایشگاه نفت در برج تقطیر مورد تصفیه قرار گیرد.

== انواع نفت خام ==
[[پرونده:Total World Oil Reserves.PNG|بندانگشتی|بیشتر ذخایر نفتی دنیا از نفت‌های فوق‌سنگین و شن‌های نفتی تشکیل شده‌است.]]
نفت خام معمولاً بر اساس دو معیار [[وزن مخصوص]] و میزان [[گوگرد]] تقسیم‌بندی می‌شود. نفت‌هایی که وزن مخصوص، [[گرانروی]] و چگالی پایینتری دارند [[نفت سبک]] و نفت‌هایی که وزن مخصوص، گرانروی و چگالی بالاتری دارند [[نفت سنگین]] نامیده می‌شوند. نفت‌هایی که گوگرد آنها کمتر است نیز [[نفت شیرین]] و نفت‌های دارای گوگرد بیشتر [[نفت ترش]] نامیده می‌شوند. استخراج، جابجایی و پالایش نفت‌های سبک و شیرین ساده‌تر و کم‌هزینه‌تر است و میزان بیشتری از محصولاتی چون [[بنزین]]، [[نفتا (سوخت)|نفتا]]، [[نفت سفید]] و [[سوخت جت|سوخت‌های جت]] برگرفته از نفت سفید، و گازوئیل‌های مرغوب را می‌توان از آن‌ها به دست آورد، به همین دلیل این نوع نفت‌ها بیشتر مورد علاقه پالایشگاه‌ها بوده و قیمت بالاتری دارند. شاخص‌های بین‌المللی تعیین قیمت نفت یعنی [[وست تگزاس اینترمیدیت]] و [[نفت برنت|برنت]] از نوع نفت سبک و شیرین هستند. اما میزان نفت‌های ترش و سنگین در ذخایر نفتی دنیا بسیار بیشتر است.

== اندازه‌گیری ==
نفت را با بشکه می‌سنجند. هر بشکه حاوی حدود ۱۵۹ لیتر نفت می‌باشد.

== نگارخانه ==
&lt;gallery&gt;
File:Global Carbon Emissions.svg|&lt;!--Global fossil carbon emissions, an indicator of consumption, for 1800–2007. Total is black, Oil is in blue. --&gt;
File:TPES outlook.jpg|&lt;!--EIA Primary Energy Outlook (retrieved on 2011-06)--&gt;
File:Oil consumption per day by region from 1980 to 2006.svg|&lt;!--daily oil consumption from 1980 to 2006--&gt;
File:Oil consumption per day by region from 1980 to 2006 solid3.svg|&lt;!--oil consumption by percentage of total per region from 1980 to 2006: &lt;font style="color:red"&gt;'''red'''&lt;/font&gt;=USA, &lt;font style="color:blue"&gt;'''blue'''&lt;/font&gt;=Europe, &lt;font style="color:#D1D117"&gt;'''yellow'''&lt;/font&gt;=Asia+Oceania--&gt;
&lt;/gallery&gt;

== جستارهای وابسته ==
* [[پالایشگاه نفت]]
* [[اکتشاف و حفاری چاه‌های نفت]]
* [[اوپک]]
* [[گاز طبیعی|گاز]]
* [[مهندسی نفت]]
* [[اقتصاد نفت]]
* [[صنعت نفت ایران]]
* [[وابسپارش گرمایی]]
* [[فهرست کشورها بر پایه ذخایر نفتی]]

== پانویس ==
{{پانویس}}

== منابع ==
* [[رضا طاهری]] از مروارید تا نفت (تاریخ خلیج فارس)، نشر نخستین
* صنایع شیمایی، شیمی نفت، تاریخجهٔ نفت.
* دو قرن سکوت (نوشتهٔ زرین کوب).
* سرگذشت نفت.
* زمین‌شناسی نفت (نوشتهُ رضایی).

== پیوند به‌بیرون ==
* {{یادکرد مجله | نویسنده=ژاک رامن |مترجم = [[مسعود رجب‌نیا]]| عنوان = استفاده از نفت و مشتقات آن در روزگار باستان | مجله = [[هنر و مردم]] | شماره = ۱۴۴| سال = ۱۳۵۳| صفحه = ۳۸–۴۳| پیوند = http://www.ichodoc.ir/p-a/CHANGED/144/html/144-38.HTM | تاریخ بازبینی = ۱۲ اسفند ۱۳۹۳}}
{{ویکی‌انبار-رده|Petroleum}}
{{ویکی‌گفتاورد}}
{{آتش}}

{{صنعت نفت}}
{{انرژی}}
{{داده‌های کتابخانه‌ای}}

[[رده:روغن‌ها]]
[[رده:سوخت‌ها]]
[[رده:مخلوط شیمیایی]]
[[رده:نفت|نفت]]</text></page>