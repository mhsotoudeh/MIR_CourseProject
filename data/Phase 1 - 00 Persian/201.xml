<page><title>شهرام ناظری</title><text>{{تغییرمسیر|ناظری}}
{{جعبه اطلاعات هنرمند موسیقی
|background=| نام             = شهرام ناظری
| تصویر           =شهرام ناظری - Shahram Nazeri.jpg
| توضیح_تصویر     = شهرام ناظری
| اندازه_تصویر    =
| دورنما           =
| پس‌زمینه         = خواننده_تک
| نام_اصلی        = '''شهرام ناظری'''
| نام_مستعار      =
| تولد            = [[۲۹ بهمن]] [[۱۳۲۸]]{{سخ}}{{تولد و سن|۱۹۵۰|۲|۱۸}}{{سخ}}[[کرمانشاه]]، [[ایران]]
| مرگ             =
| ملیت            = {{پرچم ایران}} [[ایران]]ی
| فرزندان         = [[حافظ ناظری]]
| ساز             = [[سه‌تار]]
| نوع_صوت         =
| سبک             = [[موسیقی اصیل ایرانی]]{{سخ}}[[موسیقی کردی]]{{سخ}}[[مقام (موسیقی ایرانی)|موسیقی مقامی ایرانی]]
| فعالیت          = [[خواننده]] در سبک [[موسیقی اصیل ایرانی|اصیل ایرانی]] و [[موسیقی کردی|کردی]]، استاد [[آواز]]، نوازندهٔ [[سه‌تار]]، [[آهنگ‌ساز]]
| مدت             = از [[۱۳۵۴]] تا کنون
| ناشر            =
|شاگرد            = گروه بزرگ هم‌آوازان
|استاد        = [[عبدالله دوامی]]{{سخ}}[[نورعلی برومند]]{{سخ}}[[عبدالعلی وزیری]]{{سخ}}[[محمود کریمی (موسیقی‌دان)|محمود کریمی]]{{سخ}}[[محمدرضا شجریان]]&lt;ref name="hamshahrionline-nazeri"/&gt;&lt;ref name="fardanews156949"/&gt;
|علت معروف‌شدن     = خواندن تصنیف‌هایی از جمله [[گل صدبرگ|اندک اندک]]، [[آتشی در نیستان]]، شیدا شدم، به جهان خرّم از آنم
| نقش‌های_مرتبط    =
|آلبوم معروف      = ''[[گل صدبرگ]]''{{سخ}}''[[آتشی در نیستان]]''
| وب‌گاه           = [http://www.nazerismusic.com/intro.html سایت رسمی]
| اعضای_کنونی     =
| اعضای_پیشین     =
| عضو گروه     = گروه موسیقی فردوسی
| سازهای_برجسته   = [[سه‌تار]]
}}
'''شهرام ناظری''' (زادهٔ [[۲۹ بهمن]] [[۱۳۲۸]] در [[کرمانشاه]]) [[خواننده]]، [[موسیقی‌دان]]، [[آهنگ‌ساز]] و از برجسته‌ترین هنرمندان [[موسیقی سنتی ایرانی|موسیقی اصیل ایرانی]] و استاد [[مقام (موسیقی ایرانی)|موسیقی مقام ایرانی]] است.
ناظری به «شوالیه» معروف است.
شهرام ناظری در بیشتر آثار خود از شعرهای [[مولوی|مولانا]] بهره برده‌است و طی ۳۰ سال فعالیتِ هنری، توانسته سبک جدیدی از موسیقی را که آمیخته به [[حماسه|ادبیات حماسی]] و [[ادبیات عرفانی|عرفانی ایران]] است به‌وجود آورَد. ناظری، علاوه بر بهره‌گیری از شعرهای مولوی در زمینهٔ استفاده و استوارسازی [[شعر نو|شعر معاصر پارسی]] بر روی موسیقی سنتی ایرانی نیز پیشرو بوده‌است. علاوه بر این‌ها شهرام ناظری از اولین کسانی‌ست که با استفاده از [[مقام (موسیقی ایرانی)|موسیقی مقامی]]، اشعار ''[[شاهنامه|شاهنامهٔ]]'' [[فردوسی]] را اجرا کرده‌است. وی تاکنون بیش از ۴۰ آلبوم موسیقی منتشر کرده‌است.

از معروف‌ترین تصنیف‌های شهرام ناظری می‌توان به تصنیف‌های «[[گل صدبرگ|اندک اندک]]» با شعر مولانا، «[[آتشی در نیستان]]» با شعر [[مجذوب تبریزی|مجذوب علیشاه]]، «کاروان شهید» با آهنگ [[محمدرضا لطفی]] و «شیدا شدم» با شعر مولانا اشاره کرد که غالباً از ساخته‌های خود او هستند. تصنیف «شیدا شدم» یک بار با سازهای غربی در [[کنسرت شهرام ناظری و لوریس چکناوریان]] و یک بار با سازهای ملی در ''[[شور رومی|آلبوم مولویه]]'' اجرا شده‌است. هم‌چنین، آثاری که ناظری به زبان مادری‌اش، [[زبان کردی]] نیز اجرا کرده، شهرت بسیار دارند. از معروف‌ترین آثار کردیِ ناظری می‌توان به تصنیف‌های قدیمیِ «شیرین شیرین» و «واران وارانه» اشاره کرد که او بازخوانی کرده‌است. ناظری دارای شهرت جهانی است. در سال ۲۰۰۷، از سوی دولت [[فرانسه]] نشان [[لژیون دونور]] و در سال ۲۰۱۴ «نشان شوالیه ملی لیاقت» فرانسه به او اهدا شد. ''[[نیویورک تایمز]]'' به او لقب «بلبل فارسی» داده است و ''[[کریستین ساینس مانیتور]]'' او را «[[لوچانو پاواروتی|لوچانو پاواروتیِ]] ایران» نامید.

== زندگی ==
=== کودکی و نوجوانی ===
[[پرونده:Shahram Nazeri.jpg|بندانگشتی|چپ|شهرام ناظری]]
شهرام ناظری در کوچهٔ یخچالی در [[برزه‌دماغ (کرمانشاه)|محله برزه‌دماغ]] در [[کرمانشاه]]، در خانواده‌ای کرُد زبان و آشنا با موسیقی و شعر به دنیا آمد. وی صدای دل‌نشینش را از پدر و مادر خویش به یادگار دارد و از دوران خردسالی توسط مادرش با شعر و آواز آشنا شد؛ پدرش نیز صدای لطیفی داشت و ضمن آشنایی با [[گوشه (موسیقی)|گوشه‌ها]] و [[ردیف (موسیقی)|ردیف‌های]] [[آواز]] ایرانی، [[سه‌تار]] هم می‌نواخت. وی از سبک قدما و خوانندگان آن دیار به خصوص «شیخ داوودی» خوانندهٔ بزرگ آن زمان بهره گرفته و نیز داشته‌هایش را در اختیار فرزندش گذاشت.
{{سخ}}
بزرگ این خانواده، استاد پرویز خان پورناظری معروف به حاجی خان خود از شاگردان [[درویش خان]] و [[کلنل وزیری]] بوده‌است. اکثر موسیقی‌دانان [[کرمانشاه]] توسط وی با [[نت]] و موسیقی اصیل ایرانی آشنا شده‌اند.
این محیط مناسب هنری موجب شد تا شهرام ناظری بتواند در سن ۷سالگی اولین برنامهٔ هنری خود را در رادیوی [[کرمانشاه]] همراه با تار زنده یاد درویشی، از نوازندگان معروف آن زمان کرمانشاه، اجرا نماید. پس از آن در سن ۱۱ سالگی نیز توانست در رادیو تلویزیون ایران چند برنامهٔ دیگر آواز ایرانی اجرا کند. ناظری برای پر بارتر کردن درک موسیقی خود ارتباط بیش تری با پسر عمویش [[کیخسرو پورناظری]] فرزند پرویز خان پورناظری و درویش علی خراباتی برقرار کرد که این ارتباط تأثیر بزرگی بر فهم او از [[موسیقی محلی]] و [[موسیقی کردی|کردی]] ایران داشت.

=== آغاز فعالیت حرفه‌ای ===
ناظری همواره در پی بهره بردن از مکاتب و استادان مختلف بوده‌است. وی در سال [[۱۳۴۵]] برای بهره‌گیری از محضر استادانی چون [[عبدالله دوامی]]، [[نورعلی خان برومند]]، [[عبدالعلی وزیری]]، [[محمود کریمی (موسیقی‌دان)|محمود کریمی]] و [[محمدرضا شجریان]]&lt;ref name="hamshahrionline-nazeri"&gt;[http://www.hamshahrionline.ir/details/57438 زندگینامه: شهرام ناظری]&lt;/ref&gt;&lt;ref name="fardanews156949"&gt;[http://www.fardanews.com/fa/news/156949/شهرام-ناظری-از-شجریان-تقلید-نکرده-ام شهرام ناظری: از شجریان تقلید نکرده‌ام (صحبت‌های ناظری دربارهٔ نزدیکی او با استاد محمدرضا شجریان)]، برگرفته از وب سایت www.fardanews.com - کد خبر: ۱۵۶۹۴۹&lt;/ref&gt;&lt;ref&gt;[http://musiceiranian.ir/42676-shajarian-90.html شهرام ناظری: صدای شجریان آمیخته با تاریخ شده است/ محمدرضا شجریان: سعی کردم هنرم برای انسان‌ها و انسانیت باشد]، مربوط به تولد ۷۳ سالگی استاد شجریان، سخنان ناظری دربارهٔ آشنایی با شجریان (توسط ه. الف. سایه) برگرفته از وب سایت musiceiranian.ir&lt;/ref&gt; عازم [[تهران]] شد و ضمن بهره‌گیری از محضر این اساتید، [[سه‌تار]] را نیز نزد استادان [[احمد عبادی]]، [[جلال ذوالفنون]] و محمود هاشمی فرا گرفت. شهرام ناظری به مدت یک سال نیز در [[تبریز]] با [[نوازنده|نوازندگان]] و موسیقی‌دانان آن دیار مانند [[غلامحسین بیگجه‌خانی]] و [[محمود فرنام قیطانچیان]] که خود از شاگردان [[اقبال آذر]] بودند در زمینه موسیقی ایرانی کار کرد.

درسال [[۱۳۵۴]] بنا به پیشنهاد نورعلی‌خان برومند به استخدام رادیو تلویزیون ایران درآمد و اولین برنامهٔ خود را با [[گروه شیدا]] به سرپرستی [[محمدرضا لطفی]] با [[مثنوی مولوی]] و ترانه‌ای از [[شیخ بهایی]] اجرا کرد، پس از آن با گروه [[گروه عارف|عارف]] به سرپرستی [[حسین علیزاده]] و [[پرویز مشکاتیان]] کار خود را ادامه داد. ناظری درسال [[۱۳۵۵]] در نخستین آزمون موسیقی سنتی ایران با نام [[باربد]] شرکت کرد و توانست مقام نخست را در رشتهٔ آواز در این آزمون به دست آورد. در سال [[۱۳۵۶]] همراه با گروه سماعی به سرپرستی [[اصغر بهاری]] و [[حسن ناهید]] برای اجرای کنسرت در جشنوارهٔ توس انتخاب شد.

=== همکاری با کانون چاووش ===
{{اصلی|کانون فرهنگی و هنری چاووش}}
ناظری از سال [[۱۳۵۷]] تا [[۱۳۶۰]] در [[چاووش (آلبوم)|آلبوم‌های چاووش]] به شاره‌های [[چاووش ۲|۲]]، [[چاووش ۳|۳]]، [[چاووش ۴|۴]]، [[چاووش ۷|۷]] و [[چاووش ۸|۸]] را با همکاری گروه‌های [[گروه شیدا|شیدا]] و [[گروه عارف|عارف]] [[کانون فرهنگی و هنری چاووش]] به سرپرستی [[محمدرضا لطفی]]، [[حسین علیزاده]] و [[پرویز مشکاتیان]] آواز خوانی کرد. کانون چاووش با تلاش محمدرضا لطفی و زیر نظر [[هوشنگ ابتهاج|ه. الف. سایه]] پایه‌گذاری شده بود و از آن جایی که این کانون در زمان انقلاب فعالیت می‌کرد، بیش تر محتوای آلبوم‌های چاووش حماسی و انقلابی بودند. برخی از آلبوم‌های چاووش، از جمله چاووش ۲، اولین آلبوم با حضور شهرام ناظری آلبوم‌های مشترکی بین ناظری و [[محمدرضا شجریان]] می‌باشند و در آن‌ها این دو هنرمند سرودهای انقلابی بسیاری را اجرا کرده‌اند. چاووش ۲ دربرگیرندهٔ دو سرود معروف شب نورد برادر نوجوونه، باصدای شجریان و آزادی آن زمان که بنهادم، باصدای ناظری می‌شد. تصنیف بسیار معروف ای پدر اثر [[محمدرضا لطفی]] به یاد [[آیت الله طالقانی]] در چاووش ۴ اجرا شد تا حس از دست دادن فردی بزرگ را منتقل کند.

تصنیف ''ای پدر'' در سال ۱۳۵۸ توسط [[محمدرضا لطفی]] و به یاد [[آیت‌الله طالقانی]] ساخته شد، اما برخی به‌اشتباه این تصنیف را در سوگ [[آیت‌الله منتظری]] می‌نامند؛ درحالی‌که او در سال ۱۳۸۸ از دنیا رفت.

=== همکاری گسترده با کیخسرو پورناظری و جلال ذوالفنون ===
:''{{هم‌چنین ببینید|گروه اساتید موسیقی ایران|گروه تنبور شمس}}''
شهرام ناظری آلبوم [[مثنوی موسی و شبان]] را با همکاری [[جلال ذوالفنون]] و بهزاد فروهری، [[بنمای رخ]] را با همکاری نوازندگان مرکز حفظ و اشاعه موسیقی سنتی ایران و گروه مولانا به سرپرستی [[محمدجلیل عندلیبی]]، آلبوم [[صدای سخن عشق]] را باهمکاری گروه تنبور شمس و [[لاله بهار]] را با همکاری گروه عارف به سرپرستی [[پرویز مشکاتیان]] تهیه کرد.

او در سال‌های ۱۳۶۰ تا [[۱۳۶۴]] به روش‌های مختلف مشغول تدریس موسیقی و ردیف‌های آوازی به علاقه‌مندان گردید. در این دوران آثار [[زمستان (آلبوم)|زمستان]]، [[بشنو از نی]] و [[نجوا]] را منتشر نمود. از سال ۱۳۶۴ به بعد با همکاری گروه‌های موسیقی ایرانی کارهای زیبایی را به بازار موسیقی عرفانی و اصیل ایرانی عرضه ساخت که از درخشان‌ترین این آثار می‌توان [[شورانگیز]] با همکاری [[حسین علیزاده]]، [[گل صدبرگ]] و [[آتش در نیستان]] با همکاری جلال ذوالفنون، [[یادگار دوست]] و [[ساقی‌نامه ۱]] و [[ساقی‌نامه ۲]] را با همکاری [[کامبیز روشن‌روان]] نام برد. در این سال هاست که ناظری آلبوم [[بی‌قرار]] را با همکاری گروه جلیل عندلیبی و همچنین [[کنسرت اساتید موسیقی ایران]] را با همکاری [[گروه اساتید موسیقی ایران]] (گروهی به سرپرستی [[فرامرز پایور]]) اجرا و منتشر کرده است. لازم است ذکر شود [[گل صدبرگ]] معروف‌ترین اثر شهرام ناظری و بسیاری از مردم ناظری را با تصنیف اندک اندک با شعر مولانا اجرا شده در این آلبوم می‌شناسند.

در سال‌های دهه هفتاد خورشیدی شهرام ناظری آثار بسیاری را اجرا نمود که از آن جمله می‌توان به آلبوم‌های [[نوروز (آلبوم)|نوروز]] به همراهی با حسین علیزاده، [[مهتاب رو]] را با گروه تنبور شمس (آهنگ سازی [[کیخسرو پورناظری]]) و [[دل شیدا]] را با آهنگ سازی [[فرامرز پایور]] اشاره نمود. همکاری ناظری با [[کامکارها]] نیز منجر به آفرینش دو اثر ماندگار به نام‌های [[کنسرت کامکارها ۷۶]] و [[کنسرت ۷۷]] گشته‌است. وی با انتشار دو آلبوم [[ساز نو آواز نو]] و [[سفر به دیگر سو]] مسیر نوینی از موسیقی خویش را نمایان ساخت به طوری که [[سفر به دیگر سو]] را دکترین موسیقایی خود می‌داند.

=== اجرای شاهنامهٔ فردوسی و موسیقی نوین ===
شهرام ناظری در دهه هشتاد خورشیدی به پژوهش و مسیریابی برای آرایه موسیقی نوین پرداخت. پژوهش بر نحوه اجرای ''[[شاهنامه فردوسی]]'' و پروژهٔ مولوی که در سال جهانی مولانا از فعالیت‌های وی در این سال‌ها می‌باشد. وی در این سال‌ها چندین آلبوم دیگر منتشر کرد که آثار [[آواز اساطیر]]، [[لیلی و مجنون (آلبوم)|لیلی و مجنون]]، [[لولیان]]، [[مولویه (آلبوم)|مولویه (شور رومی)]] و [[سفر عسرت]] از آن جمله می‌باشند.

در سال ۱۳۹۰ ناظری یک آلبوم موسیقی به نام [[امیرکبیر (آلبوم)|امیرکبیر]] با آهنگ سازی پژمان طاهری منتشر کرد که بیش تر اشعار آن را شعرهای نو تشکیل می‌دادند. مدتی بعد پس از ۶ سال تأخیر [[کنسرت شهرام ناظری و لوریس چکناوریان]] منتشر شد. این اثر مربوط به اجرای ارکستر بزرگ کومیتاس ارمنستان به رهبری مایسترو لوریس چکناوریان در سال ۱۳۸۴ می‌باشد که بیش تر قطعات آن به زبان کردی (زبان مادری شهرام ناظری) می‌باشند. البته در این اثر ۴ قطعهٔ فارسی نیز به نام‌های زین دوهزاران من و ما، شیدا شدم، آواز به همراه چنگ و آب حیات عشق اجرا شده است. بیش تر قطعات این آلبوم در سایر آثار ناظری به همراه سازهای ملی نیز اجرا شده‌اند و در این اثر در قالب موسیقی ارکستری با سازهای غربی آرایه شده‌اند. آلبوم درفش کاویانی، کاوه آهنگر به آهنگ سازی فرید الهامی و اجرای گروه فردوسی که به زودی منتشر خواهد شد مربوط به اجرای ''[[شاهنامه]]'' اثر حکیم ابوالقاسم فردوسی می‌باشد و مانند بسیاری از آثار شهرام ناظری تنبور محور می‌باشد.

از کنسرت‌های او در سال ۱۳۹۳ می‌توان به کنسرتش به همراه گروه فردوسی در کرمانشاه اشاره کرد که در آن قطعات کردی بسیاری را اجرا کرد اما پس از پایان کنسرت برخی از رسانه‌ها اجرای قطعات کردی به ویژه قطعه‌ای که به فارسی می‌شد من کرمانشاهی‌ام فارسی نمی‌دانم او را مخالف وحدت ملی نامیدند. ناظری در واکنش به این‌ها گفت: این انگ‌ها به من نمی‌چسبد، من فرزند کرد هستم که فارسی نمی‌دانم. اما به زبان کردی جان من به فدای تو که فارس هستی، اتفاقاً این شعر مخالف قومیت هاست و می‌گوید جان من فدای تو که فارس هستی.&lt;ref&gt;[http://www.farhangnews.ir/content/76899 در پی حاشیه‌های کنسرت کرمانشاه ناظری، شهرام ناظری: این انگ‌ها به من نمی‌چسبد!]، وب سایت www.farhangnews.ir، شناسه خبر: ۷۶۸۹۹&lt;/ref&gt;

== سبک آوازخوانی ==
[[پرونده:Nazery&amp;alizadehc.jpg|بندانگشتی|300px|چپ|حسین علیزاده و شهرام ناظری در کنسرتی در مادرید در سال ۲۰۱۱]]
ناظری خواننده‌ای است که در آثارش روحیه تکرار ناپذیری دارد و همواره تلاش نموده‌است که نگرش و تجربه‌ای جدید را در آواز و موسیقی بوجود آورد. وی تحریرهای ریتمیک و خاصی را از سال‌های پایانی دهه هفتاد خورشیدی در آثارش استفاده نمود، از جمله این آثار می‌توان به آلبوم‌های [[ساز نو آواز نو]]، [[سفر به دیگر سو]]، [[لولیان]] و [[مولویه (آلبوم)|مولویه (شور رومی)]] شاره کرد.

حدود سی سال پیش دکتر [[داریوش صفوت]] بنیان‌گذار مرکز اشاعه و حفظ موسیقی سنتی، ارزش صدای ناظری را در ویژگی‌های حماسی آن تشخیص داد و چنین تشریح نمود که:
{{نقل قول|در صدای ناظری لنگرها، دندانه‌ها و آکسن‌های خاصی وجود دارد که به آن حس حماسی بخشیده‌است. این لحن حماسی قرن‌ها پیش در آواز ایرانی وجود داشته اما به دلیل مسائل تاریخی کمرنگ شده و به تدریج از بین رفته‌است.}}

=== توجه خاص به مولانا ===
:''نوشتار اصلی: [[مثنوی موسی و شبان (آلبوم)#شکل ویژهٔ اشعار مولانا|شکل ویژهٔ اشعار مولانا]]''
ناظری در اجرای شعرهای [[مولوی]] پیشرو تمامی خوانندگان بوده‌است. آلبوم [[مثنوی موسی و شبان]] و [[صدای سخن عشق]] رویکرد جدیدی به موسیقی و شعر عرفانی محسوب می‌شود که ناظری در سال‌های پایانی دههٔ پنجاه و سال‌های آغازین دههٔ شصت خورشیدی از خود بر جای گذاشت. همچنین در سال ۱۳۶۴ به مناسبت گرامی‌داشت هشتصدمین زادروز [[مولوی]] دو اثر گل صد برگ و یادگار دوست را منتشر کرد. اثر یادگار دوست به عنوان اولین سمفونی ایرانی و [[گل صدبرگ]] به عنوان یکی از پرفروش‌ترین آثار موسیقی ایران، هر دو انقلابی در موسیقی سنتی ایران به‌وجود آوردند. این یادواره بار دیگر دو دهه بعد برای بزرگداشت مولانا، تکرار شد. از دیگر آثار برجسته ایشان که بر روی شعرهای مولوی اجرا شده می‌توان به آلبوم [[مولویه (آلبوم)|مولویه]] که در خارج از ایران با نام شور رومی شناخته می‌شود نیز اشاره کرد این اثر نامزد دریافت جایزهٔ گرمی ایالات متحده در سال ۲۰۰۷ میلادی برابر با ۱۳۸۶ خورشیدی نیز شده‌است. [[دیپاک چوپرا]] فیلسوف هندی-آمریکایی الاصل نیز در این آلبوم حضور دارد.[http://www.entekhab.ir/fa/news/155564/حافظ-ناظری-جادو-در-گذشته-نهفته-است جادو در گذشته نهفته است]

این کار در سال بزرگداشت مولانا عرضه شد و به عنوان یکی از بهترین لوح‌های فشرده سال جهان معرفی شد. روزنامهٔ بوستون گلوب و لس آنجلس تایمز چاپ آمریکا، در گزارشی با عنوان «شعر مولانا در حرکت»، به بررسی تلاش‌های شهرام و حافظ ناظری برای زنده نگه داشتن اشعار مولانا پرداخته‌است.&lt;ref&gt;[http://www.jamejamonline.ir/papertext.aspx?newsnum=100933775668 جام جم آنلاین]&lt;/ref&gt;

=== شاهنامه‌خوانی ===
یکی از ویژگی‌های بارز شهرام ناظری نسبت به خوانندگان هم‌عصرش توجه ویژهٔ وی به اسطوره‌ها و تحقیق و جستجو در خصوص لحن‌های حماسی گمشدهٔ آواز ایرانی است. وی نخستین خواننده‌ای است که برای [[شاهنامه]]&lt;nowiki&gt;خوانی&lt;/nowiki&gt; پژوهشی چندین‌ساله انجام داد و در [[آمریکا]]، [[فرانسه]] و [[تونس]] اجراهای صحنه‌ایِ شاهنامه‌خوانی داشت.&lt;ref&gt;[http://www.mehrnews.com/fa/NewsDetail.aspx?NewsID=1123987 خبرگزاری مهر]&lt;/ref&gt;
{{سخ}}
ناظری ''شاهنامه'' را در سه بستر ارائه می‌دهد:
# اجرای ''شاهنامه'' و ارائهٔ آن با [[موسیقی مقامی]]، برگرفته از فضای فکری و قومیتهای ایرانی. این نوع، در آکادمی کارتاژ [[تونس]] که یک شهر تاریخی با پیشینهٔ ۴هزارساله است و همچنین در جشنوارهٔ سن فلوران فرانسه اجرا شده‌است.
# اجرای ''شاهنامه'' با ارکستر بزرگ کلامی بر مبنای موسیقی دستگاهی. در این بخش ناظری به همراه کیوان ساکت بر روی ''شاهنامه'' کار کرده‌است.
# برداشت سوم نیز اجرای ''شاهنامه'' با گروه اینترنشنال در نیویورک با همراهی [[حافظ ناظری]] است که نمونه آن در سال ۲۰۱۰ در سالن کارنگی هال نیویورک اجرا شده‌است.
شهرام ناظری با تلاش‌ها و اجراهایی که تا کنون داشته‌است راه را برای شاهنامه‌خوانی خوانندگان جوان هموار نموده‌است. از آلبوم‌هایی که بر اساس اشعار ''شاهنامه'' اجرا شده‌اند می‌توان به آلبوم درفش کاویانی، کاوهٔ آهنگر اشاره کرد.

== فعالیت اجتماعی ==
از جمله کارهای شهرام ناظری که بسیار مورد تحسین قرار گرفته است تخصیص همه درآمد یک سال فعالیتش به آسیب‌دیدگان پیرانشهر، شین آباد، جزامی‌ها و بیماران بی‌بضاعت سرطانی می‌باشد که وی با این کار مبلغی بالغ بر چندصد میلیون تومان را برای امور خیریه قرار داد.&lt;ref&gt;[http://www.tabnak.ir/fa/news/432251/چرا-شهرام-ناظری-درآمد-یک-سالش-را-وقف-مردم-سرزمینش-کرد چرا شهرام ناظری درآمد یک سالش را وقف مردم سرزمینش کرد؟]، [[خبرگزاری تابناک]]&lt;/ref&gt;

== اجراهای بین‌المللی ==
ناظری در سراسر جهان در سالن‌ها و فستیوال‌های بزرگ برنامه و کنسرت‌هایی اجرا نموده است. جشنواره موسیقی اکس-آن-پروانس، جشنواره موسیقی آوینیون، تئاتر دلاویل پاریس، جشنواره سامر توکیو، [[سالن تئاتر دالبی]] لس آنجلس، رویال آلبرت هال، جشنواره دل پوپولو در ایتالیا، جشنواره بیت الدین لبنان، ارکستر فیلارمونیک کلن آلمان، مجمع انجمن آسیا، مؤسسه جهانی موسیقی بروکلین، آکادمی موسیقی بام نیویورک، جشنواره اروپا رم، جشنواره موسیقی سائو پائولو و جشنواره موسیقی فاس مراکش و اجرا در شهرهای ونیز، بارسلون، مادرید، ژنو، بروکسل، آمستردام، استکهلم، اسلو و کپنهاگ از جمله بزرگترین اجراهای جهانی ناظری به شمار می‌رود.

== افتخارات و جوایز ==
* جایزهٔ «کونکورز» موسیقی فولکلور در سال ۱۹۷۵
* دریافت جایزهٔ «بهترین موسیقی عرفانی جهان» در جشنوارهٔ فاس [[مراکش]] در سال ۱۹۹۷ (وی پس از دریافت این جایزه، از سوی مطبوعات آمریکا لقب [[لوچانو پاواروتی|پاواروتی]] ایران را نیز دریافت کرد.&lt;ref&gt;{{یادکرد وب|نویسنده = جاناتان کوریِل|نشانی = http://www.csmonitor.com/1997/0611/061197.feat.music.2.html |عنوان = Iran's Pavarotti: Sharam Nazeri| ناشر = کریسچن ساینس مانیتور|تاریخ = ۱۱ ژوئن ۱۹۹۷|تاریخ بازدید = ۲۷ مهٔ ۲۰۱۶}}&lt;/ref&gt;)
* دریافت جایزه ویژه شهر ارواین ایالت کالیفرنیا برای گسترش پیام معنوی مولانا و صلح از طریق زبان موسیقی در سال ۲۰۰۶
* دریافت نشان «[[لژیون دونور]]» از سوی دولت [[فرانسه]] در سال ۲۰۰۷&lt;ref&gt;[[:w:en:List of Légion d'honneur recipients by name (N)|فهرست دریافت کنندگان نشان لژیون دونور]]&lt;/ref&gt;&lt;ref&gt;[[لژیون دونور|ایرانیان و لژیون دونور]]&lt;/ref&gt;&lt;ref&gt;[http://www.bbc.co.uk/persian/arts/story/2007/09/070928_mf_bb_nazeri.shtml شهرام ناظری نشان لژیون دونور دریافت کرد]، وب سایت رسمی بی‌بی‌سی&lt;/ref&gt;
* دریافت نشان «شوالیه ادب و هنر» از سوی دولت [[فرانسه]] در سال ۲۰۰۷&lt;ref&gt;[[:w:en:List_of_members_of_the_Ordre_des_Arts_et_des_Lettres#cite_note-47|فهرست دریافت کنندگان نشان شوالیه ادب و هنر]]&lt;/ref&gt;
::این نشان بالاترین نشان فرهنگی فرانسه‌است و پاس‌داشتی است از طرف دولت فرانسه به هنرمندانی که تلاش ویژه‌ای در جهت اعتلای فرهنگ و هنر دارند.
* دریافت عنوان ''هنرمند برتر آسیا'' از طرف مجمع آسیاسوسایتی ۲۰۰۷
::در این مراسم [[بان کی‌مون]] دبیر کل [[سازمان ملل متحد]] تقدیر ویژه‌ای از شهرام ناظری به عمل آورد.&lt;ref&gt;[http://www.asiasociety.org/policy-politics/international-relations/intra-asia/ban-ki-moon-towards-a-more-engaged-asia Ban Ki-moon: Towards A More Engaged Asia | Asia Society&lt;!-- عنوان تصحیح شده توسط ربات --&gt;]&lt;/ref&gt;
* دریافت جایزهٔ «اسطورهٔ زنده»&lt;ref name="The Living Legend" group="واژه‌نامه"&gt;The Living Legend&lt;/ref&gt; از [[دانشگاه کالیفرنیا، لس‌آنجلس|دانشگاه یوسی‌اِل‌اِی]]{{مدرک}}
* دریافت نشان طلایی ''سماع بارگاه مولانا'' از دست [[اسین چلبی]] نواده مولانا در سال ۱۳۸۶ در شهر [[قونیه]] [[ترکیه]] و انتخاب به عنوان رئیس افتخاری مرکز مولانا پژوهی [[دانشگاه سلجوق]] در ایران.&lt;ref&gt;[http://www.mehrnews.com/fa/newsdetail.aspx?NewsID=605513 خبرگزاری مهر]&lt;/ref&gt;
* دریافت ''کلید طلایی شهر [[خوی]] و مقبرهٔ شمس'' در جشنوارهٔ بین‌المللی [[شمس تبریزی]] در آبان ۱۳۸۶
* دریافت لوح سپاس از شهرداری شهر [[ایرواین]] [[کالیفرنیا]] به پاس قدردانی از تلاشهای شهرام ناظری در ترویج پیام معنوی صلح در قالب موسیقی و شعرهای مولوی
* نام گذاری روز ۲۵ ماه فوریه سال ۲۰۰۶ به نام «شهرام ناظری»، توسط رئیس شواری شهر و شهردار [[سن دیه گو]] در حوزهٔ جغرافیایی سن‌دیه‌گوی ایالت کالیفرنیا. در مدت کوتاهی پس از این نامگذاری، کنگرهٔ آمریکا نیز با اهدای لوح سپاس از وی تقدیر نمود.
* دریافت تقدیرنامه از سوی دانشگاه [[هاروارد]] به دلیل نقش مؤثر ناظری در معرفی مولوی به دنیای غرب و نوآوری در موسیقی ایرانی و جذب مخاطبان غربی

== آثار ==
=== آلبوم‌ها ===
{| class="wikitable center" style="width: 100%; font-size:100%;"
! colspan="7" style="background:LightSalmon;" | آلبوم‌ها
|-
|bgcolor="PeachPuff"|'''نام آلبوم'''||bgcolor="PeachPuff"|'''سال اجرا / انتشار'''||bgcolor="PeachPuff"|'''آهنگ ساز'''||bgcolor="PeachPuff"|'''نوازندگان / گروه'''||bgcolor="PeachPuff"|'''خواننده'''||bgcolor="PeachPuff"|'''ناشر'''||bgcolor="PeachPuff"|'''توضیحات'''
|-
||[[چاووش ۲]]||۱۳۵۷||[[محمدرضا لطفی]]||[[گروه شیدا]]||[[محمدرضا شجریان]]، شهرام ناظری||[[کانون چاووش]]||اولین اثر با حضور شهرام ناظری، با محتوای مرتبط با انقلاب ۱۳۵۷ ایران، شامل دو سرود: شب نورد (برادر نوجوونه، با صدای شجریان) و آزادی (آن زمان که بنهادم، با صدای ناظری)
|-
||[[چاووش ۳]]||۱۳۵۷||محمدرضا لطفی، [[حسین علیزاده]]||گروه شیدا||محمدرضا شجریان، [[بیژن کامکار]]، شهرام ناظری||کانون چاووش||با محتوای مرتبط با انقلاب ۱۳۵۷ ایران، در این آلبوم از اشعار «[[هوشنگ ابتهاج|ه. الف. سایه]]»، «[[جواد آذر]]»، «[[سیاوش کسرایی]]»، «[[ابوالقاسم لاهوتی]]»، «[[محمد فرخی یزدی]]»، «[[حمید حمزه]]» و «[[امیر برغشی]]» استفاده شده‌است. این مجموعه حماسی و انقلابی می‌باشد
|-
||[[چاووش ۴]]||۱۳۵۷||محمدرضا لطفی، [[پرویز مشکاتیان]]||گروه‌های شیدا و عارف||[[هنگامه اخوان]]، شهرام ناظری||کانون چاووش||تأثیر گرفته از شرایط ایران در ایام انقلاب ۱۳۵۷ ایران، شامل تصنیف بسیار معروف ای پدر اثر محمدرضا لطفی به یاد [[آیت الله طالقانی]]
|-
||[[چاووش ۷]]||۱۳۵۸||محمدرضا لطفی، پرویز مشکاتیان، [[هوشنگ کامکار]]، حسین علیزاده||گروه‌های شیدا و عارف||محمدرضا شجریان، شهرام ناظری||کانون چاووش||به مناسبت سالگرد انقلاب ۱۳۵۷ ایران، دربرگیرنده تصنیف‌های معروفی چون [[سپیده (تصنیف)|ایران ای سرای امید]] و [[همراه شو عزیز|رزم مشترک (همراه شو عزیز)]] با صدای محمدرضا شجریان و بخوان هموطن با صدای شهرام ناظری
|-
||[[چاووش ۸]]||۱۳۵۷–۵۹||محمدرضا لطفی||گروه شیدا||شهرام ناظری، [[سیما بینا]]||مؤسسه فرهنگی و هنری چاووش||دربرگیرنده تصنیف خاطره انگیز کاروان شهید
|-
||[[مثنوی موسی و شبان]]||۱۳۵۸||[[جلال ذوالفنون]]||[[جلال ذوالفنون]]، بهزاد فروهری||{{بلی}}||شرکت سهامی الکترونیک||دکلمه اشعار: محمد هومن، آواز ناظری به همراه [[سه تار]] نوازی ذوالفنون و [[نی (ساز)|نی]] نوازی فروهری
|-
||[[صدای سخن عشق]]||۱۳۵۸||[[کیخسرو پورناظری]]||[[گروه تنبور شمس]]||{{بلی}}||||اجرای اشعار فارسی و کردی برپایهٔ همنوازی [[تنبور]]
|-
||[[باد صبا می‌آید]]||۱۳۶۰||[[جلال ذوالفنون]]||||{{بلی}}||||اشعار از [[مولانا]]، [[سعدی شیرازی]]، [[حافظ شیرازی]] و [[فخرالدین عراقی]]
|-
||[[بشنو از نی]]||اجرا در ۱۳۶۰||[[فریدون شهبازیان]]||||{{بلی}}||نواگر||اجرا اوایل دهه۶۰، انتشار سال ۱۳۷۹، اشعار مولانا
|-
||[[گل صدبرگ]]||۱۳۶۰||[[جلال ذوالفنون]]، [[رضا قاسمی]]||||{{بلی}}||||برپایه همنوازی سه تار، نوازندگان: جلال ذوالفنون، [[رضا قاسمی]]، محمدحسن مهدیان، کاوه دلیرآذر، امیرهوشنگ اردلان ([[سه‌تار]])، [[بیژن کامکار]] ([[دف]])، شامل معروف‌ترین اثر شهرام ناظری (تصنیف اندک اندک - شعر مولانا)
|-
||[[لاله بهار]]||۱۳۶۰||[[پرویز مشکاتیان]]||[[گروه عارف]]||{{بلی}}||||در سال ۱۳۶۲ اجرا و در سال ۱۳۶۵ منتشر شد، اشعار از [[مولانا]]، [[ملک الشعرا بهار]]، [[شهریار]] و [[هوشنگ ابتهاج|ه. الف. سایه]]
|-
||[[نوروز (آلبوم)|نوروز]]||۱۳۶۲||[[حسین علیزاده]]، [[حسن کسایی]]||||{{بلی}}||وورلد نتورک||منتشر شده در اروپا، اجرا در شهر کلن آلمان، در بهار ۱۹۹۰، اشعار فارسی و کردی کرمانشاهی، اشعار فارسی از [[حافظ شیرازی]]، [[سعدی شیرازی]]، [[ملک الشعرا بهار]]، [[رابعه قزادری]]، [[فردوسی]] و [[باباطاهر]]
|-
||[[بنمای رخ]]||۱۳۶۳||[[محمدجلیل عندلیبی]]||گروه مولانا||{{بلی}}||||اشعار از [[مولانا]] و [[سعدی شیرازی]]
|-
||[[یادگار دوست]]||۱۳۶۳||[[کامبیز روشن روان]]||||{{بلی}}||خوش نوا||اجرای ارکستر سمفونیک، تک نوازان: [[مجتبی میرزاده]]، محمد کیانی‌نژاد و [[حمید متبسم]]، کلمهٔ اشعار در این آلبوم بر عهدهٔ عبدالله آقازاده بوده است
|-
||[[بهاران آبیدر]]||۱۳۶۴||[[هوشنگ کامکار]]||ارکستر سمفونیک تهران||[[بیژن کامکار]]، شهرام ناظری||||اشعار محلی کُردی، [[حافظ شیرازی]] و [[علی اکبر شیدا]]، اجرا توسط گروه کامکارها، اشعار محلی کُردی با تنظیم [[عباس کمندی]]، اجرا توسط ارکستر سمفونیک تهران
|-
||[[کیش مهر]]||۱۳۶۵||[[محمدجلیل عندلیبی]]||||{{بلی}}||||اشعار از علامه طباطبایی، [[شیخ بهایی]]، [[مولانا]]، [[سعدی شیرازی]] و [[حافظ شیرازی]]
|-
||[[بی‌قرار (آلبوم)|بی‌قرار]]||۱۳۶۶||[[محمدجلیل عندلیبی]]||گروه مولانا||{{بلی}}||||
|-
||[[زمستان (آلبوم)|زمستان]]||۱۳۶۶||[[محمدرضا درویشی]]||||{{بلی}}||||اجرای [[زمستان (شعر)|شعر زمستان]]، از معروف‌ترین اشعار [[مهدی اخوان ثالث]]
|-
||[[در گلستانه]]||۱۳۶۶||[[هوشنگ کامکار]]||||{{بلی}}||||اجرا در زمستان سال ۱۳۶۶ به مناسبت شصتمین سال تولد [[سهراب سپهری]]، با دکلمهٔ احمدرضا احمدی و همکاری گروه کُرمرکز سرود، اشعار از [[سهراب سپهری]]
|-
||[[شورانگیز (آلبوم)|شورانگیز]]||۱۳۶۷||[[حسین علیزاده]]||گروه‌های [[گروه عارف|عارف]] و [[گروه شیدا|شیدا]]||{{بلی}}||مؤسسه فرهنگی هنری ماهور||اشعار حافظ شیرازی، مولانا و [[نظامی گنجوی]]، در آواز بیات ترک و دستگاه شور
|-
||[[ساقی‌نامه ۱]]||۱۳۶۷||[[کامبیز روشن روان]]||||{{بلی}}||||نام‌های دیگر: سوته دلان و صوفی نامه
|-
||[[ساقی‌نامه ۲]]||۱۳۶۷||[[کامبیز روشن روان]]||||{{بلی}}||||نام دیگر: نسیم صبحگاهی
|-
||[[آتشی در نیستان]]||۱۳۶۷||[[جلال ذوالفنون]]||||{{بلی}}||||بر پایه همنوازی سه تار و دربرگیرنده تصنیف بسیار معروف آتشی در نیستان حاصل آهنگ سازی شهرام ناظری بر روی شعری از [[مجذوب علیشاه]]
|-
||[[دل شیدا]]||۱۳۶۷||[[فرامرز پایور]]||گروه ارکستر، گروه اساتید موسیقی ایران||{{بلی}}||||اجرا در سال ۱۳۶۷، انتشار در زمستان ۱۳۷۱، در دستگاه اصفهان
|-
||[[سخن تازه]]||۱۳۶۷||مهدی آذرسینا||||{{بلی}}||||اشعاری از [[مولانا]] و [[حافظ شیرازی]]
|-
||[[کنسرت اساتید موسیقی ایران]]||۱۳۶۸||فرامرز پایور||گروه اساتید موسیقی ایران||{{بلی}}|||| اشعاری از «حکیم عمر خیام»، «سعدی شیرازی»، «مولانا»، «حافظ شیرازی»، «عارف قزوینی»، «شیخ بهایی» و ترانه‌های محلی، مقدمهٔ تصنیف تمنای وصال از ابوالحسن صبا
|-
||[[کنسرتی دیگر]]||۱۳۶۸ ||[[داریوش طلایی]]||[[بیژن کامکار]]، [[داریوش طلایی]]||{{بلی}}||||تاریخ اجرا سال ۱۳۶۸، تاریخ نشر ۱۳۷۱، اجرا در افشاری و ماهور، آواز به همراه سه تار نوازی داریوش طلایی و تنبک و دف نوازی بیژن کامکار
|-
||[[لیلی و مجنون (آلبوم)|لیلی و مجنون]]||۱۳۶۸||[[فرامرز پایور]]||گروه اساتید موسیقی ایران||{{بلی}}||||ضبط در سال ۱۳۶۸ و انتشار در سال ۱۳۸۱، شعر از: مولوی، حافظ، عارف قزوینی
|-
||[[چشم به راه (آلبوم)|چشم به راه]]||اردیبهشت ۱۳۷۰||[[عطا جنگوک]]||گروه شهرآشوب||{{بلی}}||||اشعار از [[حافظ شیرازی]]، [[ابوسعید ابوالخیر]]، [[نیما یوشیج]]، [[محمدرضا شفیعی کدکنی]]، [[هوشنگ ابتهاج|ه. الف. سایه]]
|-
||[[مهتاب‌رو]]||۱۳۷۱||[[کیخسرو پورناظری]]||گروه تنبور شمس||{{بلی}}||آواز بیستون||برپایه همنوازی تنبور و دربرگیرنده تصنیف معروف مطرب مهتاب رو
|-
||[[حیرانی]]|| ۱۳۷۵||[[کیخسرو پورناظری]]||گروه تنبور شمس||{{بلی}}||هم آواز آهنگ||بخشی از این آلبوم به زبان پارسی و بخش دیگر آن به زبان مادری شهرام ناظری یعنی کردی کرمانشاهی است، برپایه همنوازی [[تنبور]]، اشعار کردی، [[ابوسعید ابوالخیر]] و [[مولانا]]
|-
||[[کنسرت کامکارها ۷۶]]|| ۱۳۷۶||||[[گروه کامکارها]]||{{بلی}}||||تمامنی اشعار اجرا شده کردی می‌باشند
|-
||[[ساز نو آواز نو]]||۱۳۷۷||[[حمید متبسم]]||[[گروه دستان]]||{{بلی}}||||اعضای گروه دستان در آن زمان: [[حسین بهروزی نیا]]، [[پژمان حدادی]]، [[حمید متبسم]] و [[اردشیر کامکار]]
|-
||[[کنسرت ۷۷]]||۱۳۷۷||||[[گروه کامکارها]]||{{بلی}}||||شعر و آهنگ‌ها کردی و فارسی می‌باشند، اجرا در گرامی‌داشت یادروز حافظ در ۲۰ مهر ۱۳۷۷ با همکاری گروه کامکارها در شیراز، اشعار از مولانا و حافظ شیرازی، نسخه لوح فشرده این اثر شامل قطعات کردی نیز می‌شود
|-
||[[سفر به دیگر سو]]||۱۳۷۷||{{بلی}}||[[گروه دستان]]||{{بلی}}||سروش||یادوارهٔ «شمس تبریزی»، ضبط اجرای زندهٔ واشنگتن ۱۹۹۸، اشعار از مولانا، نوازندگان: [[حمید متبسم]] و [[کیهان کلهر]] ([[سه‌تار]])، [[پژمان حدادی]] ([[دف]] و [[تنبک]]) و [[حسین بهروزی‌نیا]] ([[بربط|عود (بربط)]])
|-
||[[آواز اساطیر]]||۱۳۷۹||[[علیرضا فیض بشی پور]]، [[حافظ ناظری]]||||{{بلی}}||||نام‌های دیگر: «شاهنامهٔ کُردی» و «نغمه‌های ساسانی»، نوازندهٔ [[دف]] و [[دهل]]: [[حافظ ناظری]] و نوازندهٔ [[تنبور]]: [[علیرضا فیض بشی پور]]
|-
||[[شهرام ناظری و گروه دستان]]||میلادی: ۲۰۰۱||||[[گروه دستان]]||{{بلی}}|| لونگ دیستانس||اجرای اشعار مولانا و محلی کردی، این اثر در ایران منتشر نشده است، این اثر با نام مستی سلامت می‌کند نیز شناخته می‌شود، در این اجرا شهرام ناظری علاوه بر آواز خوانی، دف نوازی را نیز بر عهده داشته است
|-
||[[غم زیبا]]||۱۳۸۲||[[مسعود شناسا]]||||{{بلی}}||||اشعار از [[مولانا]]، [[سعدی شیرازی]]، [[حافظ شیرازی]] و [[حسن غزنوی]]، این اثر قرار بود با نام عاشق مشوید انتشار یابد، اجرا در بهار سال ۱۳۸۲
|-
||[[بیست سال با آثار پرویز مشکاتیان]]||تابستان ۱۳۸۲||[[پرویز مشکاتیان]]||[[گروه عارف]]||شهرام ناظری، [[علی رستمیان]]، [[حمیدرضا نوربخش]] و [[علیرضا افتخاری]]||چهار باغ بانگ||مجموعه ۳ آلبوم بیست سال با آثار پرویز مشکاتیان شامل آهنگ‌های ساخته شده توسط مشکاتیان است که با خوانندگان مختلف اجرا کرده و در هر یک از این ۳ آلبوم از اجراهای چند خواننده استفاده کرده است. در این مجموعه آثاری از خوانندگانی چون استاد [[محمدرضا شجریان]]، شهرام ناظری و [[ایرج بسطامی]] به چشم می‌خورد، در این آلبوم شهرام ناظری تنها تصنیف محبوب من وطن (شعر برزین آذرمهر) را خوانده است
|-
||[[لولیان]]||۱۳۸۴||[[حمید متبسم]]||[[گروه دستان]]||{{بلی}}||||در آواز دشتی، نوازندگان: [[سعید فرج‌پوری]]، [[حسین بهروزی‌نیا]]، [[پژمان حدادی]]، [[بهنام سامانی]] و [[حمید متبسم]]
|-
||[[بیست سال با آثار پرویز مشکاتیان ۲]]||زمستان ۱۳۸۵||[[پرویز مشکاتیان]]||[[گروه عارف]]||شهرام ناظری، [[محمدرضا شجریان]]، [[ایرج بسطامی]]، [[علی رستمیان]] و [[حمیدرضا نوربخش]]||چهار باغ بانگ||مجموعه ۳ آلبوم بیست سال با آثار پرویز مشکاتیان شامل آهنگ‌های ساخته شده توسط مشکاتیان است که با خوانندگان مختلف اجرا کرده و در هر یک از این ۳ آلبوم از اجراهای چند خواننده استفاده کرده است. در این مجموعه آثاری از خوانندگانی چون [[محمدرضا شجریان]]، شهرام ناظری و [[ایرج بسطامی]] به چشم می‌خورد، در این آلبوم از اجراهای ناظری تصنیف‌های لاله بهار و مرا عاشق آمده‌اند که قبلاً در [[لاله بهار|آلبوم لاله بهار]] منتشر شده بودند
|-
||[[شور رومی|مولویه (شور رومی)]]||۱۳۸۶||{{بلی}}||||{{بلی}}||||تنظیم کننده: [[حافظ ناظری]]، این اثر نامزد دریافت جایزهٔ گرمی ایالات متحده در سال ۲۰۰۷ میلادی شده‌است، اشعار از مولانا به جز تصنیف شیدا شدم که شعر آن از شهرام ناظری (شعر تصنیف شیدا شدم به‌اشتباه به مولانا منسوب می‌شود اما این شعر (با شروع پیدا شدم) از ناظری است
|-
||[[سفر عسرت]]||۱۳۸۸||فرخزاد لایق||||{{بلی}}||||این اثر در کشور فرانسه و با نام «The Book of Austerity» منتشر شده‌است، اشعار از [[مهدی اخوان ثالث]]، [[احمد شاملو]]، [[شفیعی کدکنی]] و [[هوشنگ ابتهاج|ه. الف. سایه]]
|-
||[[امیرکبیر (آلبوم)|امیرکبیر]]||۱۳۹۰||پژمان طاهری||||{{بلی}}||آوای باربد||اجرای زنده در شهر گرگان در سال ۱۳۸۹ و انتشار در سال ۱۳۹۰ و دربرگیرنده تصنیف گریه کن اثر عارف قزوینی، اشعار از [[مهدی اخوان ثالث]]، [[فریدون مشیری]]، [[عارف قزوینی]] و [[هوشنگ ابتهاج|ه. الف. سایه]]
|-
||[[کنسرت شهرام ناظری و لوریس چکناوریان]]||۱۳۹۰||{{بلی}}||ارکستر بزرگ کومیتاس ارمنستان||{{بلی}}||آوای باربد||اجرای ارکستر بزرگ کومیتاس ارمنستان به رهبری [[لوریس جکناواریان|مایسترو لوریس چکناوریان]] در سال ۱۳۸۴ و انتشار در سال ۱۳۹۰، بیش تر آهنگ‌ها به زبان مادری شهرام ناظری، زبان کردی کرمانشاهی می‌باشند، اجراهای متفاوتی از قطعات فارسی آب حیات عشق (شعر مولانا)، زین دوهزاران من و ما (شعر مولانا) و شیدا شدم (شعر شهرام ناظری)
|-
||[[بعد یازدهم (آلبوم)|بعد یازدهم]]||۱۳۹۲||[[حافظ ناظری]]||||شهرام ناظری و حافظ ناظری||||بخش اول سمفونی رومی ساختهٔ حافظ ناظری (پسر شهرام ناظری)، رتبهٔ دوم پرفروش‌ترین آلبوم کلاسیک جهان در همان سال انتشار، رونمایی از سه تار تکامل یافته و ابداعی حافظ ناظری
|-
||درفش کاویانی، کاوه آهنگر||۱۳۹۳||فرید الهامی||گروه فردوسی||{{بلی}}||||اجرای ''شاهنامه'' اثر حکیم ابوالقاسم فردوسی، «درفش کاویانی، کاوه آهنگر» مانند بسیاری از کارهای ناظری با وجود سازهای مختلفی که در آن نواخته شده است، تنبور محور می‌باشد.
|-
||[[رقصانه (آلبوم)|رقصانه]]||۱۳۹۴||[[حسین پرنیا]]||||شهرام ناظری||||توسط مؤسسه سروش نشر یافته
|}

=== دیگرآثار ===
==== منتشر شده تنها در اروپا ====
* بیعت با مولوی:&lt;ref name="Homage to Molavi_Rumi" group="واژه‌نامه"&gt;Homage to Molavi_Rumi&lt;/ref&gt; شهرام ناظری و [[گروه دستان]]،&lt;ref name="Through Eternity - Persian devotional music " group="واژه‌نامه"&gt;- Through Eternity - Persian devotional music&lt;/ref&gt; قطعه‌های این آلبوم همان قطعه‌های آلبوم‌های [[ساز نو آواز نو]] و [[سفر به دیگر سو]] می‌باشد.

==== منتشر نشده ====
&lt;div style="column-count:2;-moz-column-count:2;-webkit-column-count:2"&gt;
* مرکب خوانی - به علت عدم دریافت مجوز ضبط نشده است
* کنسرت افشاری
* [[زاگرس]] - آهنگساز: ارسلان کامکار
* کنسرت شهرام ناظری و گروه عارف - آهنگ ساز و سرپرست گروه: [[پرویز مشکاتیان]] - آلبوم تصویری، اجرا در تالار وزارت کشور در سال ۱۳۸۳ - به علت عدم دریافت مجوز منتشر نشد
* دود دِل
* کنسرت بزرگداشت نیما یوشیج - اجرا در استان مازندران
&lt;/div&gt;

==== دیداری ====
&lt;div style="column-count:2;-moz-column-count:2;-webkit-column-count:2"&gt;
* [[سلیمانیه]] [[عراق]] - [[کردی]]
* [[گل صدبرگ]] - کنسرت [[آمریکا]]
* [[صدای سخن عشق]]
* کنسرت [[لندن]]
* [[آتش در نیستان]]
* [[شورانگیز]]
* گروه [[کامکارها]] - تابستان ۷۶
* [[کنسرت ۷۷]]
&lt;/div&gt;

==== دیگر آثار ====
* کنسرت افشاری ۶۲
* قطعه‌هایی آوازی که به‌اشتباه به مناجات‌های ناظری معروف شده‌اند و برخی اوقات از رادیو پخش می‌شوند. این آثار بدون اجازهٔ ناظری از رادیو پخش شده‌است و همگی بدون موسیقی اند.

== پیام‌ها، حضور در مراسم‌ها ==
=== پیام تسلیت برای درگذشت محمدرضا لطفی ===
پس از انتشار پیام درگذشت [[محمدرضا لطفی]]، از آهنگ سازان و استادان تارنوازی ایران، شهرام ناظری پیام تسلیت خود را منتشر کرد: «باز هم یکی دیگر از پرچمداران موسیقی سنتی ایران، جهان بی‌بنیاد را وداع گفت. فقدان موسیقیدان برجسته استاد محمدرضا لطفی ضایعه‌ای است جبران‌ناپذیر برای جامعه فرهنگی ایران. پرواز نابهنگام این استاد و همکار باارزش قدیمی را به خانواده محترم ایشان و جامعه هنردوست ایران تسلیت عرض می‌کنم».&lt;ref&gt;[http://www.sharghdaily.ir/Default.aspx?NPN_Id=396&amp;pageno=11 پیام تسلیت شهرام ناظری در پی درگذشت استاد محمدرضا لطفی]، روزنامهٔ شرق&lt;/ref&gt;

=== در مراسم خاکسپاری سیمین بهبهانی ===
شهرام ناظری پس از درگذشت بانوی غزل ایران، [[سیمین بهبهانی]] در مراسم به خاک سپاری و یادبود او حضور پیدا کرد و در حین تسلیت گویی شعر دوباره می سازمت وطن را خواند. از دیگر هنرمندان حاضر در این مراسم می‌توان به [[محمدرضا شجریان]] و [[همایون شجریان]] اشاره کرد.&lt;ref&gt;[http://seemorgh.com/culture/literature/literature-papers/206249-206249/ محمدرضا و همایون شجریان، شهرام ناظری و مهناز افشار در مراسم تشییع سیمین بهبهانی]، وب سایت seemorgh.com&lt;/ref&gt;&lt;ref&gt;[http://www.youtube.com/watch?v=dnfiFxBI2GM دوباره می سازمت وطن - مراسم وداع با بانو بهبهانی]، اجرای شعر زیبا و پر معنای «دوباره می‌سازمت وطن» توسط شهرام ناظری&lt;/ref&gt;&lt;ref&gt;[http://ana.ir/Home/Single/102200 آوازخوانی شهرام ناظری و صدیق تعریف در مراسم تشییع سیمین بهبهانی]&lt;/ref&gt;

== نگارخانه ==
چند نگاره از کنسرت '''شهرام ناظری''' و [[حسین علیزاده]] که در ماه مه سال ۲۰۱۱ برگزار شد:

{{وسط|
&lt;gallery widths="170px" heights="180px" perrow="۴"&gt;
پرونده:Shahram Nazeric.jpg|کنسرت مادرید
پرونده:Nazery&amp;alizadehc.jpg|کنسرت مادرید
پرونده:Nazeri&amp;Alizadeh.jpg|کنسرت مادرید

 &lt;/gallery&gt;
}}

== یادداشت‌ها ==
{{پانویس|گروه=واژه‌نامه|۱|چپ‌چین=بله}}

== جستارهای وابسته ==
* [[موسیقی کردی]]
* [[موسیقی مقامی]]

== منابع ==
{{پانویس|۲}}

== پیوند به بیرون ==
{{ویکی‌انبار-رده|Shahram Nazeri}}
{{ویکی‌گفتاورد}}
* [http://www.nazerismusic.com/ وب‌گاه رسمی]

{{آثار شهرام ناظری}}
{{حسین علیزاده}}
{{داده‌های کتابخانه‌ای}}

{{ترتیب‌پیش‌فرض:ناظری، شهرام}}

[[رده:آموزگاران موسیقی]]
[[رده:اعضای گروه عارف]]
[[رده:افراد زنده]]
[[رده:اهالی کرمانشاه]]
[[رده:برندگان جایزه گرمی]]
[[رده:بشردوستان ایران]]
[[رده:خوانندگان اهل کرمانشاه]]
[[رده:خوانندگان مرد اهل ایران]]
[[رده:خوانندگان مرد کرد]]
[[رده:خوانندگان موسیقی سنتی ایرانی اهل ایران]]
[[رده:دارندگان لژیون دونور]]
[[رده:دریافت‌کنندگان لژیون دونور]]
[[رده:زادگان ۱۳۲۸]]
[[رده:زادگان ۱۹۵۰ (میلادی)]]
[[رده:کردهای اهل ایران]]
[[رده:موسیقی‌دانان اهل ایران]]
[[رده:موسیقی‌دانان اهل کرمانشاه]]
[[رده:موسیقی‌دانان کرد]]
[[رده:موسیقی‌دانان کلاسیک فارسی]]</text></page>