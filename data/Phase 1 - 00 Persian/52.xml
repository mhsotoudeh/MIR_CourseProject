<page><title>طول موج</title><text>[[پرونده:Wavelength.png|بندانگشتی|300px|طول موج در یک موج [[سینوس|سینوسی]]]]
'''طول موج''' به فاصله بین دو قله متوالی [[موج]] (یا بین هر دو نقطه تکراری موج که شکل یکسان دارند) گفته می‌شود و آن را با &lt;math&gt;\lambda&lt;/math&gt; نشان می‌دهند. برای دو موجی که دارای سرعت یکسان باشند، موجی که دارای فرکانس بالاتری است طول موج کوتاه‌تر دارد و موجی که فرکانس پایین‌تری دارد، طول موج بلندتری دارد.&lt;ref&gt;{{یادکرد|فصل= |کتاب=[http://books.google.com/books?id=WwKjznJ9Kq0C&amp;pg=PA102&amp;dq=wavelength+lambda+light+sound+frequency+wave+speed&amp;lr=&amp;as_brr=3&amp;ei=nfIpSazAMIzukgSP04nODg In Quest of the Universe]|ناشر= Jones &amp; Bartlett Publishers|چاپ= |شهر= |کوشش= |ویرایش= |سال= 2007 |شابک=ISBN 0-7637-4387-9 |نویسنده= Theo Koupelis and Karl F. Kuhn|نویسندگان سایر بخش‌ها=|ترجمه=|صفحه= |زبان=en |مقاله= |ژورنال= |نشریه= |تاریخ= |دوره= |شماره= |شاپا=}}&lt;/ref&gt;

== طول موج در تابش الکترومغناطیسی ==
در قسمتی از [[تابش الکترومغناطیسی]] که به نور معروف است، طول موج مشخص کنندهٔ رنگ تابش است. با تعیین رنگ، [[انرژی]] و طول موج می‌توان یک موج را نسبت به دیگر موج‌ها سنجید. به عنوان مثال طول موج‌های کوتاه در طیف مرئی(۴۰۰ تا ۷۰۰ نانومتر) در ناحیه بین آبی و فوق بنفش قرار می‌گیرد در حالیکه [[رنگ قرمز]] دارای طول موج‌های بلندتری می‌باشد. فاصله بین این قله‌های موج آن چنان کوچک است که واحد آن را [[نانومتر]] (ده به توان منفی نه) یا [[میکرون]] (ده به توان منفی شش) قرار داده‌اند. تابش الکترومغناطیسی طیف طولانی از طول موج‌های بلند رادیویی تا طول موج‌های کوتاه [[پرتو ایکس]] را شامل می‌شود.
چون شکل موج با سرعت ثابت c پیش می‌رود، فاصله یک طول موج را در زمان یک [[دوره تناوب]] طی می‌کند.
هرموج علاوه بر طول موج دارای یک فرکانس می‌باشد که با واحدهایی مثل(hz،mhz،ghz،khz،thz)اندازه‌گیری می‌شود.{{سخ}}
حاصلضرب اندازه طول هر موج در بسامد (فرکانس) آن برابر با مقداری ثابت است که «سرعت امواج [[الکترو مغناطیس]]» نامیده می‌شود. میزان این سرعت برای تمام امواج الکترو مغناطیس در خلاء تابع طول موج نیست و برابر با مقدار ثابتی است که [[سرعت نور]] نامیده می‌شود.

C=λ.f یا f=c/λ که در آن c سرعت نور در خلأ، f فرکانس و λ طول موج است.

== جستارهای وابسته ==
* [[تابش الکترومغناطیسی]]
* [[ثابت پلانک]]

بیشتر ما موجهای روی دریا را دیده‌ایم. این موجها بیش از آنکه به ساحل برسند، [[آب دریا]] را [[موج دار]] می‌کنند. به بالاترین نقطه‌های این موجها قلهٔ موج و به پایین‌ترین نقطه‌های آنها درهٔ موج می‌گویند. فاصله بین یک قله موج تا قلهٔ دیگر را طول موج می‌نامند.

موجهای صدا
همه شکلهای انرژی متحرک، از جمله صدا، نور و گرما بصورت موج حرکت می‌کنند. همهٔ آنها، درست مانند موجهای دریا، طول موجی دارند. برای مثال، وقتی موجهای صدا در هوا حرکت می‌کنند، در [[فشار هوا]] تغییر اندکی بوجود می‌آورند. قله‌های موجهای صدا در نقطه‌هایی واقع می‌شوند که فشار هوا به بیشترین حد خود می‌رسد. گوشهای ما، تغییر فشار هوا را دریافت می‌کنند و پیامی به مغز می‌فرستند.
طول موجهای متفاوت
طول موج نیز مانند بسامد (میزان بالا و پایین رفتن موج)، روی ویژگیهایی موج تأثیر می‌گذارد؛ زیرا این دو باهم ارتباط نزدیک دارند. برای مثال، موجهای صدای کم بسامد نسبت به موجهای صدای پر بسامد، طول موج بزرگتری دارند. همچنین طول موج نور سرخ از طول موج نور آبی بزرگتر است. نور بخشی از گسترهٔ موجهای انرژی است که شامل موجهای رادیویی، ریزموجها (مایکروویوها)، پرتوهای فرو سرخ، پرتوهای فرابنفش، پرتوهای ایکس و پرتوهای گاما می‌شود که همهٔ آنها با سرعت ۳۰۰ هزار [[کیلومتر بر ثانیه]] حرکت می‌کنند. همه اینها باهم [[طیف الکترومغناطیس]] را تشکیل می‌دهند.

طول موج و بسامد
اگر سرعت موج (بر حسب متر بر ثانیه) را بر بسامد آن (بر حسب هرتز) تقسیم کنید، طول موج آن بر حسب متر بدست می‌آید. برای مثال که به سرعت ۳۴۴ [[متر بر ثانیه]] حرکت می‌کند و بسامد آن ۶۸۸ هرتز است، طول موجی برابر ۵/۰ متر دارد.
طیف الکترومغناطیسی
طیف الکترومغناطیسی شامل گسترهٔ بسیار وسیعی از موجهای انرژی است که همه مانند هم حرکت می‌کنند. امواج الکترومغناطیسی طیف بسیار وسیعی از طول موجهای بسیار کوچک تا بسیار بزرگ را در بر می‌گیرند. این امواج را با توجه به اندازه طول موج به هفت دسته مختلف تقسیم‌بندی می‌کنند که شامل [[امواج گاما]] با طول موجهایی کوچکتر از سانتیمتر تا [[امواج رادیویی]] با طول موج بزرگتر از ۱۰ سانتیمتر را شامل می‌شوند. همان‌طور که در شکل بالا ملاحظه می‌شود محدوده امواج نوری که قابل دیدن توسط [[چشم انسان]] می‌باشند، محدوده بسیار کوچکی از این طیف گسترده است. با حرکت از سمت امواج رادیویی به سمت امواج گاما، همزمان با کاهش طول موج، فرکانس آن و در نتیجه انرژی موج افزایش می‌یابد. چون بخشهای گوناگون طیف، طول موجهای متفاوتی دارند، ویژگیهای آنها نیز متفاوت است. برای مثال موجهای نوری را می‌توانیم ببینیم، و پرتو ایکس بخشی از طیف است که از اجسام جامد، مانند پوست‌ها، عبور می‌کنند.

کاربرد امواج، طول موجهای متفاوت
موجهای رادیویی در فرستنده‌های رادیویی کار می‌کنند. موجهای رادیویی با بسامد بسیار زیاد (UAF) مربوط به موجهای تلویزیون هستند. ریزموجهای بلندتر در رادار به کار می‌روند. ریزموجهای کوتاه در [[اجاق مایکروویو]] به کار می‌روند. پرتوهای فروسرخ در دوربینهای حساس به گرما به کار می‌روند. [[نور مرئی]] از سرخ تا بنفش برای رؤیت به رنگهای مختلف و پرتوهای فرابنفش در تختهای مخصوص حمام آفتاب به کار می‌روند. پرتوهای ایکس برای نگاه کردن به درون اجسام بکار می‌روند و از پرتوهای گاما برای آشکارسازی ترک در فلز به کار می‌رود. پلیس‌ها اغلب برای تشخیص سرعت خودروها از رادار استفاده می‌کنند. موجهای رادار که از تفنگی شلیک می‌شوند، به وسیلهٔ نقلیه‌ای که در حال حرکت است می‌خورند و بر می‌گردند. بسامد موج برگشتی سرعت وسیلهٔ نقلیه را مشخص می‌کند.

== منابع ==
{{پانویس|چپ‌چین=بله}}
{{طیف الکترومغناطیسی}}

{{فیزیک-خرد}}

[[رده:امواج]]
[[رده:درازا]]</text></page>