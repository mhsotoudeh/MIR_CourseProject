<page><title>پاناما</title><text>{{coord|8|58|N|79|32|W|type:country|display=title}}
{{جعبه اطلاعات کشور|
نام اصلی = República de Panamá |
نام فارسی رسمی = جمهوری پاناما |
نام عادی = |
تصویر پرچم = Flag of Panama.svg|thumb|200px |
تصویر نشان ملی =Coat_of_arms_of_Panama.svg |
شعار ملی = از برای سودمندی جهان |
سرود ملی = [[سرود باریکه خاکی]] |
نقشه = Panama (orthographic projection).svg|thumb|200px |
پایتخت = [[شهر پاناما]] |latd=8|latm=58|latNS=N|longd=79|longm=32|longEW=W|
بزرگ‌ترین شهر = [[شهر پاناما]] |
زبان رسمی = [[زبان اسپانیایی]] |
نوع حکومت = [[جمهوری]] |
نوع حاکمان = • [[رئیس جمهور]]{{سخ}}• [[معاون اول رئیس جمهور]]{{سخ}}• [[معاون دوم رئیس جمهور]] |
نام حاکمان = [[ریکاردو مارتینلی]]{{سخ}}[[ساموئل لوئیس]]{{سخ}}[[روبن آروسمنا]]|
نحوه تشکیل = استقلال از [[اسپانیا]] |
موارد منجر به تشکیل = استقلال از [[کلمبیا]] |
تاریخ تشکیل = [[۲۸ نوامبر]] [[۱۸۲۱ (میلادی)|۱۸۲۱]]{{سخ}}[[۳ نوامبر]] [[۱۹۰۳ (میلادی)|۱۹۰۳]] |
مساحت = ۷۵٬۵۱۷ |
رتبه مساحت = ۱۱۸ام |
درصد آبها = ۲٫۹ |
سال برآورد جمعیت = [[۲۰۰۸ (میلادی)|۲۰۰۸]] |
جمعیت = ۳٬۳۰۹٬۶۷۹ |
رتبه جمعیت = ۱۳۳ام |
تراکم جمعیت = ۴۳ |
رتبه تراکم جمعیت = ۱۵۶ام |
سال تولید ناخالص داخلی = |
تولید ناخالص داخلی = |
رتبه تولید ناخالص داخلی = |
سرانه تولید ناخالص داخلی = |
رتبه سرانه تولید ناخالص داخلی = |
سال شاخص توسعه انسانی = |
شاخص توسعه انسانی = |
رتبه شاخص توسعه انسانی = |
وضع شاخص توسعه انسانی = |
واحد پول = [[بالبوا]] / [[دلار آمریکا]] |
کد واحد پول = PAB / USD |
منطقه زمانی = DST |
منطقه زمانی تابستانی = |
utc = -۵|
dst = -۵ |
کد بین‌المللی خودرو = |
دامنه اینترنتی = [[.pa]] |
پیش‌شماره تلفنی = ۵۰۷ |
}}

'''پاناما''' کشوری است در [[آمریکای مرکزی]]. پایتخت آن [[پاناماسیتی]] است.
جمعیت این کشور سه میلیون و چهارصد هزار نفر، زبان رسمی آن اسپانیایی و واحد پول آن بالبوآ و دلار آمریکا است. پاناما در سال ۱۸۲۱ از اسپانیا و سپس در سال ۱۹۰۳ از کلمبیا مستقل شد. جمهوری پاناما کم‌جمعیت‌ترین کشور اسپانیایی‌زبان در آمریکای لاتین است.

پاناما با ۷۵۵۱۷ کیلومتر مربع وسعت صدوشانزدهمین کشور جهان از لحاظ وسعت است. این کشور از شمال به [[دریای کارائیب]] (اقیانوس اطلس)، از شرق به کشور کلمبیا، از جنوب به اقیانوس آرام و از غرب به کشور کستاریکا محدود است. منطقه پاناما دارای باریکترین خشکی در آمریکای مرکزی است که دو نیم‌قاره آمریکای شمالی و جنوبی را به یکدیگر متصل می‌کند. جمهوری پاناما عضو سازمان ملل متحد، و سازمان کشورهای آمریکایی است.

۷۰ درصد از مردم پاناما از تبار [[مستیزو]] (دورگه سرخ‌پوست و سفیدپوست)، ۱۴ درصد سیاه‌پوست، ۱۰ درصد سفیدپوست، و ۶ درصد سرخ‌پوست هستند. ۷۵ تا ۸۵ درصد از مردم این کشور [[کاتولیک رومی]] و ۱۵ تا ۲۵ درصد مسیحی [[اوانجلیست]] هستند.&lt;ref name=report&gt;[http://www.state.gov/g/drl/rls/irf/2007/90262.htm International Religious Freedom Report 2007: Panama]. United States Bureau of Democracy, Human Rights and Labor (September 14, 2007).''&lt;/ref&gt;

[[کانال پاناما]] که دو اقیانوس آرام و اطلس را به یکدیگر پیوند می‌دهد به لحاظ بازرگانی و ترابری دریایی اهمیت فراوانی دارد و مهمترین کانال جهان به‌شمار می‌آید؛ ساخت این کانال ۷۷ کیلومتری یکی از بزرگترین و دشوارترین پروژه‌های مهندسی در جهان بود. منطقه آزاد کولون در مدخل ورودی این کانال قرار دارد و از موقعیت مناسبی برای بازرگانی بین‌المللی برخوردار است.

پس از رد پیشنهادهای آمریکا از سوی کلمبیا مبنی بر تکمیل [[کانال پاناما]]، منطقه پاناما با حمایت آمریکا کشوری مستقل گشت. امروزه کانال پاناما از منابع اصلی درآمد ارز خارجی این کشور است و به این خاطر سطح زندگی در پاناما به نسبت کشورهای همسایه بالاتر است، هر چند بحران سیاسی ۱۹۸۹ به اقتصاد لطمه زد. کالاهای صادراتی عمده شامل موز و میگو و [[چوب ماهون]] است.

در سال ۱۹۹۰ ارتش پاناما منحل شد و امروزه یک نیروی پلیس ملی متشکل از ۱۱۰۰۰ نفر امور انتظامی کشور را برعهده دارد که بخشی از آن به گارد ساحلی اختصاص یافته‌است.

[[محمدرضا شاه]]، شاه پیشین ایران، در ۱۵ دسامبر ۱۹۷۹ رهسپار پاناما شد و آخرین ماه‌های زندگی خود را در پاناما و مصر سپری کرد.&lt;ref&gt;[http://www.dw.de/dw/article/0,,2399801,00.html دویچه‌وله فارسی]، بازدید: مه ۲۰۱۲.&lt;/ref&gt;

== تاریخ ==
پاناما بخشی از [[گرانادای جدید اسپانیا]] (کلمبیا) بود. در دهه ۱۸۸۰ کوشش فرانسویان در احداث کانالی در پاناما که اقیانوس اطلس را به آرام وصل کند ناموفق بود.
از زمان جنگ ایالات متحده و اسپانیا در سال ۱۸۹۹ میلادی، ایالات متحده متوجه شد به مسیر کوتاهتری برای اینکه کشتی‌هایش از ساحل غربی [[کالیفرنیا]] خود را به ساحل شرقی این کشور برسانند، نیاز دارد. زیرا در آن زمان کشتی‌های آمریکایی برای اینکه از ساحل غربی به ساحل شرقی و بالعکس رفت‌وآمد کنند ناگزیر به دور زدن قاره آمریکای جنوبی از طریق [[تنگه ماژلان]] بودند. در آغاز کشور کلمبیا که در آن زمان پاناما جزو خاک این کشور بود از احداث کانال استقبال کرد اما در آخرین روزهای پیش از آغاز عملیات اجرایی نمایندگان مجلس کلمبیا از اینکه حاکمیت خود بر بخشی از قلمروی کشورشان را به بیگانگان واگذار کنند با طرح واشنگتن برای احداث کانال پاناما مخالفت کردند.

در پی این تصمیم، دولت [[تئودور روزولت]]، رئیس جمهور وقت آمریکا به طور آشکار ساکنان پاناما را به جدایی‌طلبی تشویق کرد و کشتی‌های جنگی آمریکا در ساحل مقابل شهرهای کولون و پاناما لنگر انداخته و مانع دخالت ارتش کلمبیا شدند.

پس از اعلام استقلال منطقه پاناما از کلمبیا در نوامبر سال ۱۹۰۳ میلادی ایالات متحده این کشور نوبنیاد را به رسمیت شناخته و در روز ۱۸ نوامبر قرارداد احداث کانال میان ایالات متحده و پاناما امضاء شد. این کانال سرانجام در ۱۹۱۴ گشوده شد.
براساس این قرارداد یک نوار خشکی به عرض ۸ کیلومتر از خاک پاناما مجزا شده و به آمریکا تعلق می‌گرفت. تا سال ۱۹۹۹ کنترل کانال پاناما در اختیار دولت آمریکا بوده و واشینگتن در ۳۱ دسامبر این سال این کانال رابه دولت پاناما بازپس داد.

از ۱۹۸۳ تا ۱۹۸۹ قدرت در پاناما عملاً در دست ژنرال دیکتاتور، [[مانوئل آنتونیو نوریگا]] بود.
در سال ۱۹۸۹ میلادی حمله‌ای از جانب دولت وقت آمریکا به پاناما صورت گرفت و نوریگا در این حمله دستگیر شد و به «میامی» انتقال یافت. وی حدود ۲۰ سال به اتهام قاچاق موادمخدر و [[پول‌شویی]] در زندان‌های آمریکا و فرانسه حبس بود و در ۱۱ دسامبر سال ۲۰۱۱ میلادی به پاناما بازگردانده شد.

== سیاست ==
در قانون اساسی انتخابات مجمع قانون گذاری ۶۷ نفره، رئیس جمهور و دو معاون رئیس جمهور برای دوره‌ای ۵ ساله با رای اجباری تمامی افراد بالغ پیش‌بینی شده‌است. رئیس جمهور کابینه وزیران را انتصاب می‌کند. احزاب عمده سیاسی عبارتند از حزب اعتبار لیبرال، حزب دموکرات مسیحی، جنبش آزادی‌بخش جمهوری ملی (که در انتخابات ۱۹۸۹ با عنوان اتحاد دموکراتیک همکاری کردند)، حزب اعتبار پاناما، و (ائتلاف) کولینا.

نوع حکومت پاناما [[جمهوری]] است. قوهٔ مقننهٔ این کشور از یک مجلس قانونگذار با ۷۱ عضو تشکیل یافته‌است و دورهٔ عضویت در آن ۵ سال است. توزیع کرسی‌های این مجلس قانونگذاری در سال ۱۹۹۹ بدین شرح بود: ائتلاف ملت جدید ۴۱۰ کرسی، ائتلاف اتحاد پاناما ۲۴ کرسی، سایرین ۱۳ کرسی.

از سال ۱۹۹۹ ریاست حکومت و دولت آن را [[میریا الیسا موسگوسو رودریگز]] به عهده داشت. رئیس‌جمهور کنونی [[ریکاردو مارتینلی]] است. وی نماینده ائتلاف «اتحاد برای تغییرات» است که این ائتلاف از اتحاد حزب «تغییر دمکراتیک»، حزب «پاناما» و حزب «اتحاد مولینرا و میهن‌دوست» ایجاد شده‌است. خط مشی سیاسی مارتینلی شامل کمک به نظام سرمایه‌داری و احیای قرارداد بازرگانی آزاد با آمریکا است. این سیاستمدار که صاحب بزرگترین فروشگاه‌های زنجیره‌ای کشور است، در انتخابات از بیش از دو میلیون نفر دارای رأی خواست که با آرای خود «از لغزش کشور به سراشیب چپ جلوگیری کنند».&lt;ref&gt;[https://archive.is/20120801103351/www.dw.de/dw/article/0,,4224816,00.html دویچه‌وله فارسی]، بازدید: که ۲۰۱۲.&lt;/ref&gt;

معروف‌ترین مسئله سیاسی مربوط به پاناما، [[بحران آبراه پاناما]] می‌باشد که با مداخله نظامی آمریکا و کشته شدن ۴۰۰۰ شهروند پانامایی همراه بود.

== جغرافیا ==
[[پرونده:Panama relief location map.jpg|چپ|500px|نقشه ناهمواری‌های پاناما.]]
یکی از آخرین تحولات بزرگ کره زمین، سه‌میلیون و چهارصد هزار سال پیش رخ داد. این تحول پیدایش خشکی باریکی بود که سرزمین پاناما نام گرفت. پیدایش پاناما، پل ارتباطی آمریکایی شمالی و جنوبی، امکان مهاجرت گونه‌های مختلف جانوری را فراهم کرد. این سرزمین خود اکنون غنی از گونه‌های کمیاب جانوری است.

کشور پاناما از شمال به [[دریای کارائیب]]، از مشرق به [[کلمبیا]]، از جنوب به [[خلیج پاناما]] و [[اقیانوس آرام]] و از مغرب به [[کستاریکا]] محدود می‌شود. پاناما باریکه‌ای است کوهستانی با جنگل‌های انبوه که آمریکای مرکزی را به آمریکای جنوبی پیوند می‌دهد. رودهای مهم آن توئیرا (با چوکوناکه)، بایانو، سانتاماریا و بلندترین نقطه آن قله [[آتشفشان بارو]] با ۳۴۷۵ متر ارتفاع است.

اقلیم پاناما در ارتفاعات، معتدل، مرطوب و نسبتاً پرباران و در جلگه‌های ساحلی، مرطوب و بارانی است. پاناما با تغییر دمای کم فصلی، آب و هوایی استوایی دارد.

رشته‌کوه‌های نسبتاً مرتفعی که از خاور به باختر این سرزمین کشیده شده‌اند که آن را به دو منطقهٔ شمالی و جنوبی تقسیم می‌کنند. چند رودخانه که همگی از ارتفاعات مرکزی سرچشمه می‌گیرند، این سرزمین را آبیاری می‌کنند که عمده‌ترین این رودها عبارتند از بایامو، توئیرا و چپو.

شهر پاناما با ۴۶۳۰۹۳ نفر جمعیت پایتخت کشور پاناما است و شهرهای پاناما و جمعیت آن‌ها طبق آمار سال ۱۹۹۶ عبارتند از: [[سان میگلیتو]] با ۳۰۷۲۳۰، نفر و پنونوم با ۶۷۹۰۱ نفر.

خلیج‌های این کشور عبارتند از پاناما، لورابا، موسکیتوس، داروین، و سان میگوئل.
با عرض کنونی کانال پاناما، تنها نفتکش‌های [[پاناماگذر]]، با ظرفیت جابه‌جایی ۵۰ هزار تن نفت توان حرکت در آن را دارند، اما طرح‌هایی برای تعریض این کانال در سال ۲۰۱۴ وجود دارد که در آن صورت نفتکش‌های [[افرامکس]] با ظرفیت جابه‌جایی ۸۰ هزار تن نیز می‌توانند از آن عبور کنند.

جزایر اصلی پاناما، ری، کویبا، سباکو، جی کارون، پاریدا، و کولون هستند.

== تقسیمات کشوری ==
پاناما به ۹ استان (provincias) و پنج قلمرو (comarcas) تقسیم شده‌است. در پنج قلمروی خودگردان، مدیریت در دست چهار گروه قومی سرخ‌پوستی کونا، نگوبه بوگله، امبرا، و وونان است:
[[پرونده:Panamá Provincias and Comarcas numbered.png|چپ|500px|تقسیمات کشوری پاناما.]]
استان‌های پاناما (مراکز استان در پرانتز):
* ۱ [[بوکاس دل‌تورو]] ([[بوکاس دل‌تورو (شهر)|بوکاس دل‌تورو]])
* ۲ [[استان چیریکی|چیریکی]] ([[داوید (پاناما)|داوید]])
* ۳ [[کوکله]] (پنونومه)
* ۴ [[استان کولون|کولون]] ([[کولون (شهر)|کولون]])
* ۵ [[دارین]] (لاپالما)
* ۶ [[استان هررا|هررا]] (چیتره)
* ۷ [[لس سانتوس (استان)|لس سانتوس]] (لاس تابلاس)
* ۸ [[استان پاناما]] ([[پاناماسیتی]])
* ۹ [[وراگوآس]] (سانتیاگو)

قلمروهای خودگردان که استان به‌شمار می‌آیند:
* C1 [[امبرا-وونان]] (کیریلو گوآئینورا)
* C2 [[کونا یالا]] (ال پورونیر)
* C4 [[نگوبه-بولگه]] (کوئبرادا گوآبو)

فلمروهای خودگردان که استان به‌شمار نمی‌آیند:
* C3 [[کونا ده مادوگاندی|مادوگاندی]] (آکوئا یالا)
* C5 [[کونا ده وارگاندی|وارگاندی]] (نورا)

== اقتصاد ==
برپایه آمار سال ۱۹۹۹ فراورده‌های عمدهٔ پاناما عبارتند از: نیشکر، موز، برنج، موز سبز، ذرت، سیب زمینی، پرتقال، قهوه و [[توتون]]. همچنین مهم‌ترین صنایع آن، مواد غذایی، فراورده‌های نفتی، نوشیدنی، سیمان، آجر و کاشی هستند.

طول خط آهن پاناما در سال ۱۹۹۸ بالغ بر ۳۵۴ کیلومتر و طول راه‌های اتومبیل‌رو آن ۱۱۳۰۱ کیلومتر بود که ۳۳ درصد راه‌های اتومبیل‌رو آسفالت بودند.

== مردم ==
۷۰ درصد از مردم پاناما از تبار [[مستیزو]] (دورگه سرخ‌پوست و سفیدپوست)، ۱۴ درصد سیاه‌پوست، ۱۰ درصد سفیدپوست، و ۶ درصد سرخ‌پوست هستند. سرخ‌پوستان این کشور از هفت قبیله به نام‌های امبرا، وونان، نگوبه بوگله، کونا، ناسو و بریبری تشکیل شده‌اند. بیش از نیمی از جمعیت پاناما در منطقه کلان‌شهری پاناماسیتی-کولون سکونت دارند.

۷۵ تا ۸۵ درصد از مردم این کشور [[کاتولیک رومی]] و ۱۵ تا ۲۵ درصد مسیحی [[اوانجلیست]] هستند.

== فرهنگ ==
فرهنگ پاناما از سنت‌ها، موسیقی، و هنر اروپایی مشتق شده و به همراه اسپانیایی‌ها به این منطقه آمده است. در عین حال بر اثر آمیزش این فرهنگ با فرهنگ‌های آفریقایی و سرخ‌پوستی فرهنگ‌هایی دورگه نیز در پاناما پدید آمده‌اند. برای نمونه [[تامبوریتو]] نوعی رقص اسپانیایی است که با [[ضرب‌آهنگ]]‌های آفریقایی آمیخته است.
فرهنگ عامه این کشور در جشنواره‌های متعدد و مراسم رقص که نسل به نسل برگزار شده بازتاب یافته است.
شهرهای پاناما شاهد برگزاری جشنواره‌های موسیقی در سبک‌های [[رگی]]، [[رگی آن اسپانیول]]، [[رگتون]]، [[هائیتیانو]]، [[جاز]]، [[بلوز]]، [[سالسا (موسیقی)|سالسا]]، و [[موسیقی راک|راک]] هستند.

== اسناد پاناما ==
در سال ۲۰۱۶ یک گروه هکر ناشناس یکی از شرکت‌های حقوقی کشور پاناما به اسم شرکت [[موساک فونسکا]] را هک کرده و بیش از ۱۱۴۰۰۰۰۰ سند مربوط به فرار مالیاتی سران جهان از جمله [[محمود احمدی‌نژاد]] و [[ولادمیر پوتین]] و [[دیوید کامرون]] و بسیاری دیگر از سران جهان را فاش کرد.
به نظر کارشناسان این درز اطلاتی بالاتر از اسناد [[ویکی‌لیکس]] قرار گرفت و به عنوان بزرگترین درز اطلاعتی تاریخ قرار گرفته است. این اسناد به [[اسناد پاناما]] معروف است

== منابع ==
* Wikipedia contributors، «Panama،» Wikipedia, The Free Encyclopedia, http://en.wikipedia.org/w/index.php?title=Panama&amp;oldid=493695713 (accessed May 22, 2012).
* [http://www.coolpanama.com/index1.html Panama Portal]
* بختیاری، سعید: آشنایی با کشورها: پاناما. در: مجله «رشد آموزش جغرافیا». بهار ۱۳۸۲ - شماره ۶۴.
* خبرهای مربوط به پاناما در خبرگزاری فارس.
* Buckley, Kevin, Panama, Touchstone, 1992. ISBN 0-671-77876-5
{{پانویس}}
{{ویکی‌سفر}}
{{ویکی‌انبار-رده|Panama}}
{{کشورهای آمریکای شمالی}}
{{موضوع آمریکای جنوبی}}
{{کشورهای آمریکای جنوبی}}
{{کشورهای قاره آمریکا}}
{{یکاهای پول آمریکا}}
{{پایتخت‌های آمریکای شمالی و مرکزی}}

{{جغرافیا-خرد}}

[[رده:پاناما]]
[[رده:ایالت‌ها و قلمروهای بنیان‌گذاری‌شده در ۱۸۲۱ (میلادی)]]
[[رده:ایالت‌ها و قلمروهای بنیان‌گذاری‌شده در ۱۹۰۳ (میلادی)]]
[[رده:بنیان‌گذاری‌های ۱۹۰۳ (میلادی) در آمریکای جنوبی]]
[[رده:بنیان‌گذاری‌های ۱۹۰۳ (میلادی) در آمریکای شمالی]]
[[رده:جمهوری‌ها]]
[[رده:فهرست کشورهای در گستره بیش از یک قاره]]
[[رده:کشورها و سرزمین‌های اسپانیایی‌زبان]]
[[رده:کشورهای جزایر کارائیب]]
[[رده:کشورهای عضو سازمان ملل متحد]]
[[رده:کشورهای هم‌مرز با اقیانوس آرام]]
[[رده:لیبرال دموکراسی]]</text></page>