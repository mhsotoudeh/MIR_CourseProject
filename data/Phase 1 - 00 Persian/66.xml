<page><title>اردن</title><text>{{بهبود منبع}}
{{coord|31|57|N|35|56|E|type:country|display=title}}
{{جعبه اطلاعات کشور
|نام عادی=اردن
|نام رسمی=الممّلکة الأردنیّة الهاشمیّة
|تصویر پرچم= Flag of Jordan.svg
|تصویر نشان ملی=Coat_of_arms_of_Jordan.svg
|نقشه=LocationJordan.svg
|سرود ملی=[[سرود ملی اردن|زنده‌باد پادشاه]]
|شعار= [[خدا]]، [[میهن]]، [[پادشاه]]
|پایتخت=[[امان|اَمّان]]
|زبان رسمی=[[زبان عربی|عربی]]
|بزرگترین شهر=[[امان]]
|latd=۳۱ |latm=۵۷ |latNS=N |longd=۳۵ |longm=۵۶ |longEW=E
|نوع حکومت = {{nowrap|[[پادشاهی مشروطه]]}}
|نوع حاکمان = •[[پادشاه]]{{سخ}}•[[نخست وزیر]]
|نام حاکمان=[[عبدالله دوم]]{{سخ}}[[عبدالله نسوز]]
|موارد منجر به تشکیل = استقلال از قیومیت بریتانیا
|تاریخ تشکیل =۲۵ مه ۱۹۴۶
|مساحت= ۹۲٬۳۰۰
|رتبه مساحت= ۱۱۲م
|درصد آبها = ۰٫۸
|تخمین جمعیت = ۶٬۶۵۵٬۰۰۰
|سال تخمین جمعیت = نوامبر ۲۰۱۴
|رتبه جمعیت= ۱۰۲م
|جمعیت= ۵٬۶۱۱٬۲۰۲
|سال جمعیت = ژوئیه ۲۰۰۴
|تراکم جمعیت = ۶۸٫۴
|رتبه تراکم جمعیت= ۱۳۱ام
|GDP_PPP_year = ۲۰۰۹
|GDP_PPP = $۳۳٫۶۵۸ billion&lt;ref name=imf2&gt;{{cite web|url=http://www.imf.org/external/pubs/ft/weo/2010/01/weodata/weorept.aspx?sy=2007&amp;ey=2010&amp;scsm=1&amp;ssd=1&amp;sort=country&amp;ds=.&amp;br=1&amp;c=439&amp;s=NGDPD,NGDPDPC,PPPGDP,PPPPC,LP&amp;grp=0&amp;a=&amp;pr.x=51&amp;pr.y=8 |title=Jordan|publisher=International Monetary Fund|accessdate=۲۰۱۰-۰۴-۲۱}}&lt;/ref&gt;
|GDP_PPP_rank =
|GDP_PPP_per_capita = $۵٬۶۲۰&lt;ref name=imf۲/&gt;
|GDP_PPP_per_capita_rank =
|GDP_nominal = $۲۲٫۹۲۹ billion&lt;ref name=imf۲/&gt;
|GDP_nominal_year = ۲۰۰۹
|GDP_nominal_per_capita = $۳٬۸۲۸&lt;ref name=imf۲/&gt;
|سال شاخص توسعه انسانی = ۲۰۱۳
|شاخص توسعه انسانی = {{سود}} ۰٫۷۴۵
|رتبه شاخص توسعه انسانی= ۷۷م
|وضع توسعه انسانی= &lt;span style="color:#fc0;"&gt;medium&lt;/span&gt;
|جینی = ۳۵٫۴
|سال جینی = ۲۰۱۰
|رده جینی = &lt;span style="color:#fc0;"&gt;medium&lt;/span&gt;
|واحد پول = [[دینار اردن]]
|کد واحد پول = JOD
|منطقه زمان = [[UTC]]+۲
|منطقه زمانی تابستانی = [[UTC]]+۳
|نوع فرمان =راست
|دامنه اینترنتی= [[.jo]]
|کد تلفن =۹۶۲
|ISO_3166-1_alpha2 = JO
|ISO_3166-1_alpha3 = JOR
|ISO_3166-1_numeric = ۴۰۰
|sport_code = JOR
|vehicle_code = JOR
}}
'''اردن''' با نام رسمی '''پادشاهی''' '''اُردُن هاشمی''' {{به عربی|اَلمَمْلَکَة اَلأُرْدُنِیَّة اَلهَاشِمِیَّة}} از پادشاهی‌های [[مردم عرب|عرب]] در [[غرب آسیا]]&lt;nowiki/&gt;ست که در شرق [[رود اردن]] واقع شده است. پایتخت اردن شهر [[امان|اَمّان]] است.

اردن یک کشور پادشاهی است که در کرانه خاوری [[رود اردن]] واقع شده‌است. جمعیت این کشور ۶٫۵ میلیون نفر است و ۹۸ درصد مردم آن [[عرب]] هستند.

نوع حکومت آن [[پادشاهی مشروطه]] و پادشاه کنونی آن [[ملک عبدالله دوم]] است. واحد پول اردن [[دینار اردن]] می‌باشد.

[[مردمان نبطی|مردمان نَبَطی]] از هزاره‌های یکم و دوم پیش از میلاد در این منطقه زندگی می‌کردند.
کشور اردن در سال ۱۹۲۱ تأسیس شد و در سال ۱۹۲۲ به عنوان یک [[تحت‌الحمایه]] بریتانیا به رسمیت شناخته شد و در سال ۱۹۴۶ به استقلال رسید.
نیمی از کشور اردن را صحرای عرب پوشانده ولی بخش غربی کشور در [[هلال حاصلخیز]] واقع شده و دارای زمین‌های قابل کشت و هم‌چنین جنگل است.

== نام ==
اردن هم نام کشور است و هم نام رود. واژه اردن به معنای پالاینده و پالایه و همچنین نام گونه‌ای ابریشم است. با وجود این ابهام معنی، از دیرباز واژه اردن رایج بوده و گاه نیز به صورت کنعان بکار رفته‌است. روزگاری بدان مملکت [[موآب]]، مملکت [[ادوم]] و مملکت [[جلعاد]] نیز می‌گفته‌اند. در دوره‌های [[جنگهای صلیبی]] بدان نام ولایت‌های مونترال، کرک و مملکت لاتینی اورشلیم نیز داده شده‌است.

== تاریخ ==
{{اصلی|تاریخ اردن}}

در روزگار اخیر بواسطه استعمار [[بریتانیا]] سرنوشت آن با [[فلسطین]] توأم بوده‌است. بدین جهت [[بریتانیا]] سرزمین شرقی رود اردن را [[فرااردن|فرااُردن]] نامگذاری کرد. کشور اردن مدتی تحت‌الحمایه انگلستان بود تا آنکه مستقل شد. حکومتی که در اردن بر سر کار آمد از [[سلسله هاشمی|خاندان هاشمی]] بود، از این‌رو از سال ۱۹۴۹ کشور اردن به نام اردن هاشمی شناخته شد.

== جغرافیا ==
[[پرونده:Jordan Topography.png|بندانگشتی|250px|نقشه [[توپوگرافیک]] اردن]]

اردن کشوری است در [[خاورمیانه]] که از شمال با [[سوریه]]، از شمال شرقی با [[عراق]]، و از شرق و جنوب با [[عربستان سعودی]] و از غرب با [[اسرائیل]] و [[کرانه باختری رود اردن]] همسایه‌است، که مجموع خطوط مرزی اردن با این کشورها به ۱۶۱۹ کیلومتر می‌رسد.

اردن از جنوب به خلیج [[عقبه]] مماس است و از آن رو حدود ۲۶ کیلومتر نیز مرز آبی دارد؛ و این در میان کشورهای عربی کمترین مرز آبی به شمار می‌رود.

مساحت کشور اردن به طور عمده از صحراهای خشک و بایر تشکیل شده‌است. اما در قسمت‌های غربی ارتفاعاتی نیز وجود دارد. در نوار مرز غربی اردن، [[رود اردن]] جاری است که این کشور را از اسرائیل جدا می‌کند. بلندترین نقطه اردن، قله [[جبل رم]] (۱۷۳۴ متر) است و پست‌ترین نقطه آن [[دریای مرده]] ([[بحر المیت]]) است. سرزمین اردن کنونی را بخشی از گهواره تمدن بشریت دانسته‌اند.

شهرهای عمده اردن [[عمان (شهر)|امان]] (پایتخت) در [[شمال]] [[غرب|باختری]] و شهرهای [[اربد]] و [[الزرقا]] در شمال هستند.

از آنجا که قسمت اعظم اردن صحراست آب و هوای آن نیز خشک و بیابانی است. این در حالی است که قسمت باختری کشور در طول دوران بارندگی سالیانه، (از نوامبر تا آوریل) شاهد بارش نسبی است.

در قسمت شرقی مرز اردن و عربستان زیگزاگ عجیبی دیده می‌شود. با توجه به این که این زیگزاگ دلیل روشنی ندارد داستانی در مورد آن ساخته شده که بر اساس آن [[وینستون چرچیل]] وزیر مستعمرات وقت بریتانیا که مسئول ترسیم مرزهای [[فرااردن]] در سال ۱۹۲۱ بوده بر اثر [[سکسکه]] دچار لرزش دست شده و مرز را به این صورت کشیده و بعد هم اجازه تغییر آن را نداده است. اما با نگاه دقیق‌تر مشخص می‌شود که چرچیل با دقت این زیگزاگ را طراحی کرده و بخشی از صحرا که از ازرق به سوی مرز [[عراق]] کشیده می‌شود را در خاک فرااردن قرار داده تا هم راه ارتباطی مهمی بین [[دمشق]] و [[شبه جزیره عربستان]] در خاک اردن قرار گیرد و هم با توجه به استقرار فرانسوی‌ها در سوریه یک خط هوایی مستقیم و امن از مدیترانه تا هند برای انگلیس فراهم شود.&lt;ref&gt;[http://books.google.com/books?id=tI9L9gepYAUC&amp;pg=PA213&amp;lpg=PA213&amp;dq= "winston's+hiccup"&amp;source=web&amp;ots=lnSc2vfOZ-&amp;sig=-eBShUqRxDbQW1DzwgQn4_vVFLg#v=onepage&amp;q="winston's%20hiccup"&amp;f=false Rough Guide to Jordan] Matthew Teller,Rough Guides, 2002, ISBN 1-85828-740-5&lt;/ref&gt;

== تقسیمات کشوری ==
[[پرونده:AR-Jordan governorates named.png|بندانگشتی|300px|چپ|[[تقسیمات کشوری اردن]]]]
اردن از لحاظ اداری و اجرایی به ۱۲ استان تقسیم می‌شود.

کشور اردن به دوازده استان (به [[عربی]]: ''محافظة'') تقسیم می‌شود:

هر یک از استان‌های دوازده‌گانه تحت هدایت و رهبری استانداری است که توسط پادشاه منصوب می‌شود. همچنین برای هر یک از استان‌ها و پروژه‌های توسعه و آبادانی در مناطق متبوع آنها مقامات خاصی نیز در نظر گرفته می‌شوند. استان‌های اردن/ استان‌ها به حدود ۵۲ ناحیه تقسیم می‌شوند.
{| class="wikitable sortable"
!استان
![[فهرست شهرهای اردن|مرکز]]
!مساحت{{سخ}}km2
!جمعیت{{سخ}}(۲۰۰۷)
|-
|[[استان اربد|اربد]]
|[[اربد]]
|align="right"|۱٬۶۲۱
|align="right"|۹۵۱٬۰۰۰
|-
|[[استان بلقاء|بلقاء]]
|[[السلط]]
|align="right"|۱٬۰۷۶
|align="right"|۳۴۹٬۵۸۰
|-
|[[استان جرش|جرش]]
|[[جرش]]
|align="right"|۴۰۲
|align="right"|۱۵۶٬۶۷۵
|-
|[[استان زرقاء|زرقاء]]
|[[زرقاء (شهر)|زرقاء]]
|align="right"|۴٬۰۸۰
|align="right"|۸۳۸٬۰۰۰
|-
|[[استان عمان|عمان]]
|[[امان]]
|align="right"|۸٬۲۳۱
|align="right"|۲٬۰۲۷٬۰۰۰
|-
|[[استان عجلون|عجلون]]
|[[عجلون]]
|align="right"|۴۲۰
|align="right"|۲۴۵٬۶۶۵
|-
|[[استان عقبه|عقبه]]
|[[عقبه]]
|align="right"|۶٬۵۸۳
|align="right"|۱۰۷٬۱۱۵
|-
|[[استان طفیله|طفیلة]]
|[[الطفیله]]
|align="right"|۲٬۱۱۴
|align="right"|۸۱٬۰۰۰
|-
|[[استان کرک|کرک]]
|[[کرک (اردن)|کرک]]
|align="right"|۳٬۲۱۷
|align="right"|۲۳۹٬۰۰۰
|-
|[[استان مادبا|مادبا]]
|[[مادبا]]
|align="right"|۲٬۰۰۸
|align="right"|۱۳۵٬۸۹۰
|-
|[[استان معان|معان]]
|[[معان]]
|align="right"|۳۳٬۱۶۳
|align="right"|۱۰۳٬۹۲۰
|-
|[[استان مفرق|مفرق]]
|[[مفرق (شهر)|مفرق]]
|align="right"|۲۶٬۴۳۵
|align="right"|۲۴۵٬۶۶۵
|}

== سیاست ==
[[پرونده:Abdullah II Cropped.jpg|بندانگشتی|۲۵۰px| شاه [[عبدالله دوم]]، رئیس حکومت اردن]]

== قانون اساسی ==
اردن یک کشور پادشاهی مشروطه‌است که قانون اساسی آن در ۸ ژانویه ۱۹۵۲ به تصویب رسیده‌است. قوه مجریه در اختیار پادشاه اردن و هیئت وزیران وی است. شاه کلیه قانونها را امضاء و تصویب می‌کند. دوسوم از هر دو مجلس مجلس ملی اردن می‌توانند رای وتو پادشاه را لغو کنند. پادشاه می‌تواند با ارائه حکم کلیه قضات را نصب و خلع کند، اصلاحیه قانون اساسی را تصویب کند، اعلام جنگ نماید و به [[ارتش اردن|نیروهای مسلح]] فرمان بدهد. تصمیمات کابینه، احکام دادگاه‌ها و واحد پول ملی به نام وی صادر می‌شوند. هیئت وزیران به ریاست نخست وزیر، توسط شاه تعیین می‌شود، او همچنین می‌تواند بنا به درخواست نخست‌وزیر هر کدام از اعضای کابینه را اخراج کند. کابینه باید در مورد موضوعات مربوط به سیاست کلی، در برابر مجلس نمایندگان اردن پاسخگو باشد و این مرجع می‌تواند با رای «عدم اعتماد» دوسوم از اعضایش، کابینه را ناچار به استعفاء کند.

در قانون اساسی سه دسته دادگاه پیش‌بینی شده‌است دادگاه مدنی، مذهبی و ویژه. اردن از نظر اجرایی به دوازده حوزه فرمانداری تقسیم می‌شود که هر یک از این حوزه‌ها توسط یک فرماندار منصوب از طرف پادشاه اداره می‌شود. آنان در کلیه ادارات دولتی و طرح‌های توسعه مناطق تحت اختیار خود، قدرت انحصاری را دارند.

نیروهای مسلح سلطنتی و اداره کل اطلاعات اردن تحت کنترل پادشاه هستند.

== نظام حقوقی و قانون‌گذاری ==
نظام حقوقی اردن بر پایه شرع اسلام و قوانین فرانسه می‌باشد؛ بررسی قضایی اعمال قانونگذاری که در یک دیوان عالی ویژه صورت می‌گیرد احکام اجباری دیوان عدالت بین‌الملل را نپذیرفته‌است.

قوه مقننه، در اختیار مجلس ملی که از دو مجلس مقننه تشکیل شده قرار دارد. مجلس نمایندگان از ۱۱۰ عضو تشکیل شده که در رای‌گیری همگانی و بر اساس سیستم انتخاباتی یک نفر یک رای برای یک دوره ۴ ساله انتخاب شده‌اند که پادشاه می‌تواند آنرا منحل نماید. در این مجلس، ۹ کرسی به مسیحیان، ۶ کرسی به زنان و ۳ کرسی برای سرکیسی‌ها و چچنی‌ها در نظر گرفته شده‌است. مجلس ۴۰ نفری سنا برای یک دوره ۸ ساله توسط پادشاه منصوب می‌شود.

== پادشاه اردن و رویدادهای سیاسی ==
پس از استقلال اردن از [[بریتانیا]]، [[شاه عبدالله اول]] بر این کشور حکمرانی می‌کرد. پس از ترور شاه عبدالله اول در سال [[۱۹۵۱ (میلادی)|۱۹۵۱]] در [[اورشلیم]] پسرش [[طلال ابن عبدالله]] برای دوره‌ای کوتاه پادشاه شد. بزرگ‌ترین موفقیت شاه طلال تصویب قانون اساسی اردن بود. وی در سال [[۱۹۵۲ (میلادی)|۱۹۵۲]] به دلیل بیماری [[روان‌گسیختگی]] از سلطنت برکنار شد. در آن زمان پسرش [[ملک حسین|حسین]] برای پادشاه شدن بسیار جوان بود و بنابر این یک کمیته ویژه اردن را اداره می‌کرد.

پس از اینکه حسین به سن ۱۸ سالگی رسید از سال [[۱۹۵۳ (میلادی)|۱۹۵۳]] تا [[۱۹۹۹ (میلادی)|۱۹۹۹]] بر اردن حکومت کرد و در این مدت بر بسیاری از چالش‌های سلطنتش از جمله جلب وفاداری ارتش و تبدیل شدن به نماد وحدت و ثبات هم برای بادیه‌نشینان و هم برای جوامع فلسطینی اردن، فائق آمد. در سال [[۱۹۹۱ (میلادی)|۱۹۹۱]] شاه حسین به حکومت نظامی پایان داد و در سال [[۱۹۹۲ (میلادی)|۱۹۹۲]] به قانونی سازی تأسیس احزاب سیاسی اقدام کرد. در سالهای [[۱۹۸۹ (میلادی)|۱۹۸۹]] و [[۱۹۹۳ (میلادی)|۱۹۹۳]] انتخابات پارلمانی آزاد و منصفانه در اردن برگزار شد. ایجاد تغییرات بحث‌برانگیز در قانون انتخابات باعث شد اسلام گرایان انتخابات سال ۱۹۹۷ را تحریم کنند.

[[ملک عبدالله دوم]] پس از فوت پدرش در فوریه ۱۹۹۹ جانشین وی شد. عبدالله به سرعت به تأیید مجدد پیمان آشتی اردن-اسرائیل با اسرائیل و تقویت روابط اردن با [[ایالات متحده آمریکا]] پرداخت. عبدالله در اولین سال حکومتش ایجاد اصلاحات اقتصادی را در دستور کار خود قرار داد.

تداوم مشکلات ساختاری اقتصاد اردن، جمعیت روبه رشد و بازتر شدن فضای سیاسی، باعث شده‌است احزاب سیاسی مختلفی در این کشور تشکیل شوند. پارلمان اردن که به سمت استقلال بیشتر پیش می‌رود، به تحقیق و تفحص در مورد فساد مالی چندین تن از مقامات حکومتی پرداخته و به کانونی تبدیل شده‌است که در آن دیدگاه‌های مختلف سیاسی از جمله دیدگاه‌های سیاسی اسلام‌گرایان به صراحت بیان می‌شود. در عین حال که شاه عبدالله همچنان قدرت مطلقه را در اردن در اختیار دارد، پارلمان نیز در این کشور نقش مهمی ایفا می‌کند.

== اقتصاد ==
{{اصلی|اقتصاد اردن}}
[[پرونده:Four Seasons Amman.jpg|بندانگشتی|250px|چپ|هتلی در امان پایتخت اردن]]
اردن کشوری کوچک با [[منابع طبیعی]] محدود است. این کشور در حال حاضر راه‌هایی برای گسترش تأمین آب محدود خود می‌یابد و بویژه از طریق همکاری‌های منطقه‌ای از منابع موجود خود استفاده بهتری می‌برد. همچنین اردن در تأمین قسمت اعظمی از نیازهای انرژی خود به منابع خارجی وابسته است. در خلال دهه ۹۰، نیازهای نفت خام این کشور از وارداتی که از عراق و دیگر کشورهای همسایه می‌شد تأمین می‌گردید. از اوائل سال ۲۰۰۳، نفت مورد نیاز اردن توسط کشورهای عضو [[شورای همکاری خلیج فارس]] تأمین می‌شده‌است. علاوه بر آن، [[خط لوله انتقال گاز عرب]] از مصر به شهر بندری [[عقبه]] واقع در جنوب اردن در سال ۲۰۰۳ تکمیل شد. دولت در نظر دارد این خط انتقال گاز را به شمال و تا منطقه امان و مناطق ورای آن گسترش دهد.

از سال ۲۰۰۰ به این سو، صادرات محصولات تولیدی سبک، که عمدتاً شامل منسوجات و پوشاک تولید شده در مناطق صنعتی استاندارد) QIZ) که بدون تعرفه و سهمیه وارد آمریکا می‌شود، نیروی پیش برنده رشد اقتصاد این کشور بوده‌است. اردن در سال ۱۹۹۷ که میزان تجارت دو جانبه ۳۲۱ میلیون پوند (۳۹۵ میلیون دلار) بود، ۶/۵ میلیون پوند (۹/۶ میلیون دلار) کالا صادر کرد و در سال ۲۰۰۲ در حالی که میزان تجارت دوجانبه این کشور به ۸۵۵ میلیون پوند (۰۵/۱ میلیارد دلار) رسیده بود، صادرات کالای آن به ۵۳۸ میلیون پوند (۶۶۱ میلیون دلار) رسید. رشد مشابهی که در صادرات اردن به آمریکا با [[قرارداد تجارت آزاد آمریکا- اردن]] که دوجانبه می‌باشد و در دسامبر سال ۲۰۰۱ به اجرا در آمد، صادرات اردن به اروپا به موجب قرارداد دوجانبه انجمنی و صادرات اردن به دیگر کشورهای منطقه مشاهده می‌شود، نوید بخش آن است که اقتصاد اردن از حالت ستنی آن که وابستگی به صادرات فسفات و پتاس، پولهای خارجی و کمکهای دیگر کشورها بوده‌است، فاصله گرفته‌است.

دولت وعده‌داده است که فناوری اطلاعات (IT) و گردشگری نیز به بخش‌هایی تبدیل خواهند شد که رشد نوید بخشی در آنها به وجود خواهد آمد. منطقه اقتصادی ویژه عقبه ([[ASEZ]] که مالیات کمی به آن تعلق می‌گیرد و مقررات سهل گیرانه‌ای در آن حاکم است به عنوان چهارچوبی که توسط دولت برای رشد اقتصادی تحت هدایت بخش خصوصی تأمین شده، در نظر گرفته می‌شود.

قرارداد تجارت آزاد (FTA) بین اردن و آمریکا که در دسامبر ۲۰۰۱ نافذ شد، تا سال ۲۰۱۰ تقریباً تمامی عوارض متعلق به کالا و خدمات را به تدریج حذف خواهد کرد. این قرارداد همچنین زمنیه را برای بازار آزاد بیشتر در زمنیه ارتباطات، ساختمانی، مالی، بهداشت، حمل و نقل، خدمات و اعمال سختگیرانه استانداردهای بین‌المللی با هدف حمایت از مالکیت معنوی فراهم می‌آورد.

در سال ۱۹۹۶، آمریکا و اردن قرارداد هواپیمایی درون‌مرزی امضاء کردند که زمینه را برای حریم هوایی آزاد میان دو کشور فراهم آورد و پیمان آمریکا- اردن به منظور حمایت و تشویق سرمایه‌گذاری دو جانبه در سال ۲۰۰۳ به اجرا در آمد. اردن از سال ۲۰۰۳ به عضویت [[سازمان تجارت جهانی]] در آمده‌است.&lt;ref&gt;[http://www.jordanusfta.com http://www.jordanusfta.com]&lt;/ref&gt;

پس از به کارگیری FTA، صادرات صنایع نساجی و پوشاک اردن از سال ۲۰۰۰ تا ۲۰۰۵ رشدی معادل ۲، ۰۰۰ در صد داشته‌است. بنا به اعلام [[کمیته کار ملی]]، که یک NGO مستقر در آمریکا است، اردن در زمینه [[فروش شکلات]] بخش تولیدات صادرات- محور رشد سریع و قابل توجهی داشته‌است.&lt;ref&gt;[http://www.nlcnet.org/live/searchresults.php?country=Jordan NLCNet.Org]&lt;/ref&gt;

در طبقه‌بندی [[بانک جهانی]] اردن در ردیف کشورهای [[با درآمد متوسط رو به پایین]] قرار می‌گیرد. سرانه [[تولید ناخالص ملی]] اردن برای سال ۲۰۰۳ تقریباً ۱، ۸۱۷ دلار (۱، ۴۹۷پوند) بوده و به طور میانگین ۵/۱۴٪ از جمعیت این کشور که از لحاظ اقتصادی فعال محسوب می‌شوند در سال ۲۰۰۳ بیکار بوده‌اند. سرانه [[تولید ناخالص ملی]] اردن در سال ۲۰۰۵ به ۴، ۲۰۰ دلار آمریکا رسیده‌است. سطح آموزش و ادبیات و میزان رفاه اجتماعی اردن در مقایسه با کشورهایی که دارای درآمدی مشابهی هستند، بالا است.

میزان رشد جمعیت اردن بالاست که البته در سال‌های اخیر با کاهشی مواجه شده و در حال حاضر به ۸/۲٪ رسیده‌است. یکی از مهم‌ترین فاکتورها در ارتباط با تلاش دولت برای بهبود رفاه اجتماعی شهروندان، ثبات اقتصاد کلان این کشور است که از دهه ۹۰ به این سو محقق و میسر شده‌است. با وجود این، میزان بیکاری در این کشور بالاست. رقم رسمی اعلام شده برای بیکاری در اردن ۵/۱۲٪ و رقم غیررسمی آن حدود ۳۰٪ است. میزان تورم قیمت‌ها پایین است و در سال ۲۰۰۳ به ۳/۲٪ رسید. گردش پول نیز در اردن با ثبات بوده و نرخ ارز آن از سال ۱۹۹۵ با دلار آمریکا تعیین می‌شده‌است.

هر چند که اردنی‌های در صدد انجام اصلاح اقتصادی و افزایش میزان تجارت کشور خود هستند، با این حال اقتصاد اردن کماکان در برابر شوک‌های خارجی و ناآرامی‌های منطقه‌ای آسیب پذیر است. اگر در منطقه آرامش نباشد، چنین به نظر می‌رسد که رشد اقتصادی محکوم به قرار گرفتن زیر ظرفیت و توان بالقوه آن است. اما در خصوص جنبه مثبت و خوش بینانه اردن می‌توان از ظرفیت و توانایی آن در انرژی خورشیدی یاد کرد که مرهون صحراهای این کشور است. این انرژی خورشیدی نه تنها برای تولید الکتریسیته عاری از آلودگی، بلکه برای انجام کارهای جانبی از قبیل شیرین سازی آب دریا [[تعاونی فرامدیترانه‌ای انرژی قابل تجدید]] (TREC). به کار می‌آید.

== گردشگری ==
[[پرونده:Corinthian Column Head Jerash.jpg|بندانگشتی|چپ|250px|ستون کورینتیوم یکی از جاذبه‌های توریست واقع در جرش است.]]
گردشگری یکی از بخش‌های بیسار مهم اقتصاد اردن است. جغرافیای این سرزمین و ثبات و آرامش سیاسی آن- در مقایسه با دیگر کشورهای [[خاورمیانه]] اطراف آن- باعث شده‌است تا اردن به موقعیت فعلی خود از لحاظ جاذبه گردشگری دست یابد. فعالیتهای اصلی گردشگری در اردن شامل بازدید از مکانهای [[تاریخی]] بی شمار و مکانهای طبیعی بکر و مشاهده جاذبه‌های فرهنگی و مذهبی و سنتهای اردنی است. معروفترین جاذبه‌های گردشگری اردن شامل موارد زیر است:
* تماشای جاهای دیدنی باستانی
** [[پترا]] در [[معان]]، که مرکز [[نباتی‌ها]] است، شهری کامل است که در دل کوه آن را تراشیده‌اند. صخره‌های آن رنگی و اغلب صورتی است و ورودی این شهر قدیمی روزنه بزرگ و باریکی است به نام [[سیگ]] که آن هم در دل کوه جای گرفته‌است. در داخل شهرهای نیز بناهای بسیاری وجود دارد که تمام آنها (به استثنای ۲ مورد) از سنگ تراشیده شده‌اند، از جمله [[خزانه‌داری اردن]] که هم اکنون سازمان عجایب هفت‌گانه جدید آن را به عنوان یکی از نامزدهای قرار گرفتن در فهرست [[عجایب هفت‌گانه جدید جهان]] انتخاب کرده‌است.
** [[ام قیس]] شهری است که در محل شهر ویران شده گادارا که از شهرهای [[روم باستان]] [[هلنی]] است، قرار گرفته‌است.
** [[عجلون]] که به خاطر [[قلعه الرباض]] [[اسلامی]] اش معروف است.
** [[جراش]]، که به خاطر [[معماری رومی]] باستانی اش، ازقبیل ستونها و تاقهایش معروف است.
** [[امان]] که [[تماشاخانه رومی اردن]] و چند موزه دیگر در آن جای گرفته‌اند.
** [[ال کرک]] که [[کاخ ال-کراک]] که کاخی مهم و متعلق به زمان صلاح الدین است در آن قرار دارد.
* جاذبه هاب گردشگری مذهبی
** [[مدابع]]، مرکز گردشگری مذهبی اردن است که اماکن مذهبی مهمی را در خود جای داده‌است.
*** [[نقشه مدابع]]
*** [[رود اردن]]، که [[یحیای تعمید دهنده]] در آن [[عیسی مسیح]] را غسل تعمید داد.
*** [[کوهستان مبو (اردن)/ کوهستان مبو]]
* جاذبه‌های دریایی
** [[دریای مرده]]، که به خاطر شناوری عجیب و نمکهای طبیعی آن که در اغلب اوقات به چشم می‌خورد، شهرت یافته‌است. دریای میت که ۴۰۲ متر زیر [[سطح دریا]] قرار گرفته، پایین‌ترین نقطه اردن محسوب می‌شود و هر ساله ۱ متر پایین‌تر می‌رود. {{fact}}. دریای میت در نزدیکی [[رود اردن]] قرار دارد.
** [[عقبه]] شهری است در ساحل [[خلیج عقبه]] که مراکز خرید و هتل‌های فراوانی در آن قرار دارد و دسترسی به ورزشهای آبی در آن میسر است.
* دیگر مکانهای گردشگری
** [[وادی رم]] صحرایی است مملو از کوه‌ها و تپه‌ها که در جنوب اردن قرار دارد. وادی رم به خاطر مناظر زیبا و چشمگیری که دارد و نیز به خاطر گونه‌های مختلف ورزش که در آن انجام می‌شود، از قبیل صخره نوردی، شهرت یافته‌است.
** امان شهری است که [[بازارچه]]، مراکز خرید، هتلها و یک آمفی تئاتر قدیمی رومی و غیره در آن قرار دارند.
** [[ماهیس]] که دارای مکانهای مذهبی مهم و چشم‌اندازهای زیبا است.

== اماکن تاریخی و دیدنی ==
* '''[[بترا|البتراء]]'''
* آرامگاه [[جعفر پسر ابی طالب]]
* آرامگاه [[زید پسر حارثه]]
* آرامگاه [[عبدالله پسر رواحه]]
* آرامگاه [[سعد پسر ابی وقاص]]
* آرامگاه [[ابو عبیده عامر جراح]]
* آرامگاه [[شرحبیل پسر حسنه]]
* آرامگاه [[معاذ پسر جبل]]
* آرامگاه [[ضرار پسر ازور]]
* مقام [[پیغمبر ایوب]]
* مقام [[پیغمبر شعیب]]
* مقام [[پیغمبر یوشع بن نون]]
* مقام [[پیغمبر هارون]]
* [[غار اصحاب کهف]]
* [[آثار جرش]]

== تأثیر درگیری در خاورمیانه بر اردن ==
[[جنگ اعراب و اسرائیل]] که هنوز هم ادامه دارد، [[جنگ خلیج فارس]] و سایر درگیریهای که در [[خاورمیانه]] رخ داده‌است، تأثیرات بسیار زیادی بر اقتصاد اردن داشته‌است. این حقیقت که اردن با کشورهای همسایه خود [[پیمان صلح|پیمان]] امضاء کرده، در کنار ثبات آن، باعث شده‌است تا اردن انتخاب اول بسیاری از [[مردم فلسطین|فلسطینیان]]، [[مردم لبنان]] و [[مهاجران]] و [[پناهندگان]] [[خلیج فارس]] باشد. اگرچه این روند باعث فعالیت بیشتر اقتصاد اردن شده، اما در عین حال با کاهش فراوان مقدار منابعی که هر کس حق استفاده از آن را دارد، صدماتی نیز به اقتصاد آن وارد آورده‌است. اردن قانونی وضع کرده‌است که می‌گوید غیر از فلسطینی‌های [[یهودی]] سایر فلسطینی‌ها می‌توانند به اردن مهاجرت کرده و تابعیت آن را به دست آورند. این قانون همیشه در مورد دادن اجازه ورود به فلسطینی‌ها اعمال نمی‌شود. همچنین خرید زمین در پادشاهی اردن توسط یهودیان عملی غیرقانونی محسوب می‌شود. خشونت همچنین باعث ظهور و به وجود آمدن افراطی گری در اردن شده‌است. به دنبال بمب گذاریهای انتحاری که در شهر بندری امان رخ داد، ملک عبدالله در نوامبر ۲۰۰۵ خواستار [[مبارزه بر ضد افراطی گری]] شد.

== روابط خارجه ==
{{اصلی|روابط خارجه اردن}}
[[پرونده:Abdullah II.jpg|بندانگشتی|250px|چپ|ملک عبدالله دوم در بازدید از پنتاگون]]
اردن همواره سیاست خارجی هواداری از غرب را اتخاذ کرده و از دیر باز روابط نزدیکی با آمریکا و بریتانیا داشته‌است. این روابط نزدیک در خلال [[جنگ خلیج فارس]] اول به سبب بی طرفی اردن و حفظ روابط آن با عراق به هم خورد. اردن به سبب اتخاذ سیاست خارجی پراگماتیستی و مبتنی بر اجتناب از درگیری و برخورد شهرت یافته و در نتیجه روابط خارجی خوبی با کشورهای همسایه داشته‌است.

پس از جنگ خلیج فارس، اردن با مشارکت در فرایند صلح خاورمیانه و اعمال تحریمهای سازمان ملل بر ضد عراق، روابط خود را با کشورهای غربی از سر گرفت. پس از مرگ [[ملک حسین]]، روابط اردن با کشورهای حوزه خلیج فارس به طور قابل توجهی افزایش یافت. به دنبال سرنگونی رژیم بعثی عراق، اردن نقش محوری و مهمی در حمایت از برقراری مجدد ثبات و امنیت در عراق ایفا کرد. دولت اردن یادداشت تفاهمی با دولت ائتلافی موقت در عراق با هدف تسهیل آموزش ۳۰۰۰۰ دانشجوی افسری پلیس عراق را با امکانات اردنی‌ها امضاء کرد.

اردن در [[۲۵ ژوئیه ۱۹۹۴]] موافقت نامه عدم تجاوز با اسرائیل را در واشنگتن دی سی (بیانیه واشنگتن) امضاء کرد. [[ملک حسین]] پادشاه اردن و [[اسحاق رابین]] در مورد این پیمان به مذاکره پرداختند. اردن و اسرائیل در ۲۶ اکتبر ۱۹۹۴ پیمان صلح [[پیمان صلح اردن و اسرائیل]] را با حضور [[بیل کلینتون]] رئیس جمهور آمریکا و [[وارن کریستوفر]] وزیر امورخارجه دولت او منعقد کردند. آمریکا در مذاکرات توسعه و آبادانی سه جانبه اردن و اسرائیل که اهم موضوعات آن استفاده مشترک از آب و امنیت، مشارکت در بهبود دره نشستی اردن، پروژه‌های زیرساختی، تجارت، امور مالی و موضوعات مرتبط با بانکداری بوده، مشارکت کرده‌است. اردن همچنین در مذاکرات صلح چند جانبه مشارکت داشته‌است. اردن عضو سازمان ملل و بسیاری از آژانس‌های تخصصی و وابسته به آن، از جمله سازمان تجارت جهانی (WTO)، سازمان هواشناسی جهانی) IMO)، سازمان غذایی و کشاورزی جهان (FAO)، سازمان بین‌المللی انرژی اتمی (IAEA) و سازمان بهداشت جهانی (WHO) است. همچنین اردن عضو بانک جهانی، صندوق بین‌المللی پول (IMF)، سازمان کنفرانس اسلامی (OIC)، جنبش غیرمتعهدها (NAM) و اتحادیه عرب است.
از زمان شروع [[انتفاضه الاقصی]] در سپتامبر ۲۰۰۰، اردن در گردهمایی‌های زیادی سخت تلاش کرده‌است تا با هدف میانه روی و اعتدال ارتباط بین اسرائیل و فلسطین را پا بر جا نگه دارد و طرفین را به مذاکرات معوقه موضوعات مرتبط با وضعیت نهایی منطقه بازگرداند.

با وجود این، پس از وقوع انتفاضه الاقصی، اردن به همراه مصر سفرای خود را از اسرائیل خارج کرند. پس از نشست شرم الشیخ که در تاریخ ۸ فوریه ۲۰۰۵ در مصر برگزار شد، دو کشور مزبور برنامه‌هایی برای بازگرداندن سفرای خود به اسرائیل اعلام کردند.

== جمعیت ==
{{اصلی|جمعیت شناسی اردن}}
[[پرونده:Jordan pop.png|چپ|بندانگشتی|500px|نمودار جمعیت اردن از ۱۹۶۰ تا ۲۰۰۵]]
جمعیت اردن ۵/۸ میلیون نفر است. اغلب جمعیت اردن از نسل [[اعراب بدوی]] هستند،&lt;ref&gt;[http://www.atlapedia.com/online/countries/jordan.htm Jordan], Atlapedia Online&lt;/ref&gt; یا اصلیت قومی نژادی دارند که ۴۰٪ جمعیت اردن را به خود اختصاص می‌دهد.&lt;ref name=autogenerated1&gt;[http://www.columbiagazetteer.org/public/Jordan.html Jordan Demographics and Geography], Columbia Gazetteer of the World Online&lt;/ref&gt;&lt;ref name=autogenerated1/&gt;&lt;ref&gt;[http://www.macalester.edu/geography/courses/geog261/lwhite/Religi on_and_demogrphics.html Religion and Demographics], [[Macalester College]]&lt;/ref&gt;.

با وجود این، ۵۵٪ جمعیت اردن از اصل و تبار [[مردم فلسطین|فلسطینی]] هستند که پس از [[جنگ اعراب و اسرائیل]] در سال ۱۹۴۸ و [[جنگ اعراب و اسرائیل]] در سال ۱۹۶۷ از فلسطین گریخته و یا به عنوان پناهنده به اردن وارد شده و در آنجا تابعیت اردن را پذیرفته‌اند.&lt;ref name=autogenerated1/&gt;&lt;ref&gt;[http://www.macalester.edu/geography/courses/geog261/lwhite/Religion_and_demogrphics.html Religion and Demographics], [[Macalester College]]&lt;/ref&gt; ۵٪ باقی‌مانده جمعیت اردن را اقلیتهای نژادی مختلفی تشکیل می‌دهند که شامل [[سوری‌ها]]، [[چچنی‌ها]]، [[قرقیزستانی‌ها]]، [[آشوری‌ها]]، [[ارمنی‌ها]] و [[اکراد]] می‌شود که برخی از آنها خود را با فرهنگ عرب وفق داده‌اند.
شمار لبنانی‌هایی که از زمان [[درگیری اسرائیل و لبنان در سال ۲۰۰۶]] اقامت دائم در اردن داشته‌اند ثبت نشده‌است، اما چنین برآورد می‌شود که شمار این افراد بسیار کم باشد.

مسیحیان نیز قریب به ۶٪ جمعیت اردن را تشکیل می‌دهند و ۹ کرسی از مجموع کرسی‌های مجلس اردن را به خود اختصاص داده‌اند. اغلب مسیحیان متعلق به کلیسای ارتودوکس یونانی (مشهور به [[ارتودوکس رومی به عربی]] هستند. بقیه نیز کاتولیک‌های رومی (مشهور به [[زبان لاتین|لاتین]])، کاتولیک‌های شرقی (مشهور به [[کاتولیک‌های رومی]] به منظور تمیز دادن آنها از [[کاتولیک‌های غربی]]) و جوامع مختلف پروتستانها از جمله باپتیستها هستند. مسیحیان اردن از جوامع مختلف آمده‌اند و این مسئله در رفتاری که آنها از خود نشان می‌دهند کاملاً نمایان است، من‌باب مثال، عشای ربانی کاتولیکها به عربی، انگلیسی، فرانسوی، ایتالیایی، اسپانیایی، تاگالوگ و سینالا و همچنین گویشهای عراقی زبان عربی برگزار می‌شود.

از زمان آغاز [[جنگ عراق]] بسیاری از مسیحیان این کشور نیز به صورت موقت یا دائم در اردن اقامت داشته‌اند.

زبان رسمی اردن عربی است، اما انگلیسی نیز تا حد زیادی در امور تجاری و دولتی و نیز میان مردم تحصیل کرده مورد استفاده قرارمی گیرد. آموزش زبان عربی و انگلیسی در مدارس دولتی و خصوصی اجباری است. زبان فرانسوی نیز در برخی از مدارس دولتی تدریس می‌شود، اما آموزش آن اجباری نیست.

آنطور که ثبت شده‌است، حدود ۳ میلیون نفر به عنوان پناهنده فلسطینی و آواره در اردن ساکن هستند که بسیاری از ایشان شهروند این کشور شده‌اند. از سال ۲۰۰۳ به این سو نیز شمار زیادی از عراقی‌هایی که از [[جنگ عراق]] گریخته‌اند در اردن اقامت داشته‌اند، که تاکنون اقدامی برای شمارش و سرشماری آنان صورت نگرفته‌است.

== فرهنگ ==
{{اصلی|فرهنگ اردن}}
* [[مذهب در اردن]]
** [[اسلام در اردن]]
** [[مسیحیت در اردن]]
* [[موسیقی اردن]]
* [[ورزش اردن]]

== آموزش ==
اردن توجه زیادی به مسئله آموزش و پرورش مبذول داشته‌است. نظام آموزشی این کشور مطابق استانداردهای بین‌المللی است و برنامه‌های آموزش متوسطه آن در دانشگاه‌های جهانی پذیرفته شده‌است.

== آموزش و پرورش مدارس ==
همچنین به بخش [[توجیهی]] مراجعه شود.
آموزش و پرورش مدارس اردن را می‌توان به دو بخش تقسیم نمود:
* ''' آموزش ابتدایی'''، که شامل ۱۰ سال تحصیل در مدرسه‌است. تمامی شهروندان اردنی ملزم به گذراندن این دوره ده ساله هستند.
* '''[[آموزش متوسطه]]، که شامل دو سال تحصیل در مدرسه برای دانش آموزانی است که دوره ابتدایی ۱۰ ساله را پشت سر گذارده‌اند. این دوره شامل دو بخش است:
# ''' آموزش متوسطه'''، که می‌تواند [[آکادمیک]] یا [[حرفه‌ای]] باشد. در پایان دوره دوساله، دانش آموزان امتحانات سراسری متوسطه [[توجیهی]] را در حوزه مربوطه و مناسب خود می‌دهند و به کسانی که امتحانات را با موفقیت پشت سر می‌گذارند گواهی توجیهی (گواهی پایان آموزش متوسطه سراسری) اعطا می‌شود. دانش آموزان برای ورود به دانشگاه|دانشگاه‌ها درگروه آکادمیک دوره آموزشی را طی می‌کنند، در حالی که درگروه فنی و حرفه‌ای دانش آموزان دوره‌های لازم را برای ورود به [[کالج محلی]] یا دانشگاه‌ها یا [[بازار کار]] می‌گذرانند، مشروط به آنکه دانش آموزان دو درس اضافی را نیز با موفقیت پشت سر بگذارند.
# '''آموزش متوسط حرفه‌ای'''، که آموزش حرفه‌ای فشرده و [[کارآموزی]] به دانش آموزان ارائه می‌کند، و در پایان آن به دانش آموزان گواهی (نه توجیهی) اعطا می‌شود. این نوع آموزش توسط موسسات آموزش حرفه‌ای، تحت نظارت وزارت کار/ آموزش فنی و حرفه‌ای و آموزش شورای عالی ارائه می‌شود.

== آموزش متوسطه خارجی ==
پس از اتمام دوره ۸ یا ۱۰ ساله آموزش ابتدایی، اردنی‌ها مخیر هستند به جای گذراندن امتحانات [[توجیهی]] (۸ سال برای IGCSE و ۱۰ سال برای SAT و (IB برنامه آموزش متوسطه خارجی را انتخاب نمایند. این برنامه‌های را معمولاً [[مدارس خصوصی]] ارائه می‌کنند که شامل موارد زیر است:
* [[IGCSE]]
* [[اس‌ای‌تی (آزمون)]]
* [[کارشناسی بین‌المللی]]
سابق بر این، امتحانات [[GCSE]] نیز در اردن توسط مدارس خصوصی ارائه می‌شده‌است، که در حال حاضر به جای آن امتحانات [[IGCSE]] گذاشته شده‌است.

پس از فارغ‌التحصیلی دانش آموزان، وزارت آموزش عالی، با استفاده از سیستمی که مشابه سیستمهای مورد استفاده در [[بریتانیا]] است، نمرات یا درجات برنامه‌های آموزشی خارجی را به نمرات یا درجات مورد استفاده برای دانش آموزان توجیهی تبدیل می‌کند. این سیستم هم از لحاظ فرایند تبدیل نمرات و درجات و هم از لحاظ میزان پذیرش متقاضیان غیر- توجیهی بحث برانگیز بوده‌است.

مشکل دیگری که وجود دارد سیستمی است که برای نتایج امتحانات برنامه‌های آموزشی خارجی به مقیاس توجیهی، که درصدی از ۱۰۰ است، به کار بسته می‌شود. وانگهی، عده‌ای بر این باورند که این سیستم رفتاری منصفانه و یا حقیقتاً رفتاری توأم با ارفاق و گذشت با فارغ التحصیلان غیر- توجیهی دارد، و عده‌ای دیگر آن را غیر منصفانه قلمداد می‌کنند.

== آموزش عالی ==
دسترسی به آموزش عالی برای دارندگان گواهی اتمام آموزش متوسطه سراسری میسر است، این افراد مختار هستند از میان کالج‌های محلی [[خصوصی]]، کالج‌های محلی [[دولتی]] یا دانشگاه‌ها (دولتی یا خصوصی) یکی را انتخاب نمایند. سیستم واحدی که این امکان را برای دانش آموزان فراهم می‌آورد تا درس‌های خود را براساس برنامه تحصیلی انتخاب کنند، در دانشگاه‌های اردن اعمال می‌شود. در حال حاضر، هشت دانشگاه دولتی بعلاوه دو دانشگاه که جدیداً مجوز آنها صادر شده، و سیزده دانشگاه خصوصی بعلاوه چهار دانشگاه که مجوز آنها جدیداً صادر شده، در اردن وجود دارند. آموزش پس از دوره متوسطه به طور کامل در حیطه وظایف وزارت آموزش عالی و تحقیقات علمی قرار می‌گیرد. این وزارت متشکل از شورای آموزش عالی و شورای تأیید می‌باشد.

== مراحل تحصیل ==
* ''' تحصیلات غیر- دانشگاهی پس از دوره متوسطه (بخش فنی- حرفه‌ای)''': تحصیلات غیر- دانشگاهی و حرفه‌ای در کالج‌های محلی ارائه می‌شود و تمامی کسانی که دارای هر نوع گواهی اتمام آموزش متوسط سراسری هستند می‌توانند در آن شرکت نمایند. برنامه دو یا سه ساله شامل حوزه‌های زیادی، از قبیل هنر، علوم، مدیریت، اداره اقتصادی و مهندسی می‌شود. از سال ۱۹۹۷، تمامی کالج‌های محلی تحت نظارت دانشگاه کاربردی البلقا در آمده‌اند. دانشجویان در پایان دوره دو یا سه ساله آزمون جامعی (الشامل) را پشت سر می‌گذرانند. به دانشجویانی که امتحان را با موفقیت پشت سر می‌گذرانند فوق دیپلم/ دیپلم اعطا می‌شود.
* '''تحصیل در دانشگاه‌ها''':
* پایه اول دانشگاه: مقطع لیسانس:
دانشگاه‌های اردن از سیستمهای آموزشی انگلیسی- آمریکایی پیروی می‌کنند و با دانشگاه‌های آمریکایی و انگلیسی زیادی در ارتباط هستند. مدرک لیسانس معمولاً چهار سال طول می‌کشد. تحصیل در مقطع رشته‌های دندانپزشکی، داروسازی و مهندسی به مدت پنج سال طول می‌کشد. مدت تحصیل در رشته پزشکی شش سال است که پس از اتمام آن دانشجویان باید دوره انتری یک ساله را نیز بگذرانند. با توجه به رشته تحصیلی، واحدهای درسی مقطع لیسانس از ۱۲۶ تا ۱۶۴ متغیر است.
* پایه دوم دانشگاه: مقطع فوق لیسانس:
[[مدرک فوق لیسانس]] پس از تحصیلات ۱ یا ۲ ساله‌ای که دانشجویان پس از دریافت مدرک لیسانس پشت سر می‌گذرانند به آنها اعطا می‌شود. برای دریافت مدرک فوق لیسانس دانشجویان یا می‌توانند یک کار پایان ترم و پایان‌نامه (۲۴ واحد درس و ۹ واحد تحقیق) یا یک کار پایان ترم (۳۳ واحد) به همراه آزمون جامع را پشت سر بگذارند. نامزدهای شرکت در مقطع فوق لیسانس حتماً باید مدرک لیسانس با امتیاز حداقل [[خوب]] را داشته باشند.
* پایه سوم دانشگاه: [[دکترا]]
مدرک دکترا پس از ۳ یا ۵ سال تحصیل بعد از فوق لیسانس و ارائه رساله‌ای که از قبل کسی در مورد آن کار نکرده‌است، به دانشجویان این مقطع اعطا می‌شود. دانشجویان این مقطع با توجه به رشته‌ای که در آن تحصیل می‌کنند، باید یک کار پایان ترم ۲۴ واحدی و یک کار تحقیقاتی ۲۴ واحدی را پشت سر بگذرانند تا مدرک دکترا به آنها اعطا شود. نامزدهای شرکت در مقطع دکترا حتماً باید مدرک فوق لیسانس با امتیاز حداقل [[خیلی خوب]] را داشته باشند.
* تربیت معلم: تربیت [[معلمهای مدارس]] پیش دبستانی و دبستانی/ ابتدایی
معلمهای مدارس ابتدایی باید مدرک لیسانس داشته باشند.
آموزش معلمان مقطع متوسطه:
معلمان مقطع متوسطه باید مدرک لیسانس و مدرک آموزش عالی یک ساله داشته باشند.
آموزش اساتید مقطع آموزش عالی:
اساتید این دوره باید مدرک دکترا(PhD) داشته باشند. در برخی موارد داشتن مدرک فوق لیسانس کفایت می‌کند.
* تحصیلات غیر- سنتی: آموزش عالی از راه دور
این نوع آموزش در واحد تازه تأسیس دانشگاه آزاد عرب ارائه می‌شود.
* ''' آموزش عالی مادام العمر''':
آموزش مادام العمر در دانشگاه‌های دولتی و خصوصی، کالج‌های محلی دولتی و خصوصی، مؤسسه اداره دولتی اردن، مرکز جغرافیای اردن و انجمن علوم پادشاهی و دیگر موسسات ارائه می‌شود. رشته‌هایی که تدریس می‌شود شامل مهندسی، صنایع، کشاورزی، زبانهای خارجه، علوم کامپیوتری، مطالعات منشی گری، تربیت بدنی و دیگر رشته‌هایی است که می‌تواند کمک بخش جوامع داخلی اردن باشد. این دوره‌ها معمولاً از یک هفته تا شش ماه طول می‌کشد و به دانشجویان در پایان دوره گواهی گذراندن دوره یا گواهی قبولی اعطا می‌شود. شرایط لازم با توجه به رشته ارائه شده و سطح آن متغیر است. برخی از این رشته‌ها برای حرفه‌های خاصی طراحی شده‌اند که در آن صورت داشتن تجربه کاری در رشته مربوطه برای گذراندن دوره‌ها الزامی است.

== مدارس و دانشگاه‌ها ==
* [[فهرست دانشگاه‌های اردن]]
* [[فهرست مدارس خصوصی اردن]]

== منابع ==
* خیراندیش، رسول - شایان، سیاوش: ریشه یابی نام و پرچم کشورها، تهران ۱۳۷۰.
* بخش سیاست: ترجمه‌ای از پروژه ترجمه از ویکی‌پدیای انگلیسی.

== پانویس ==
{{پانویس|۲|چپ‌چین=بله}}

== جستارهای وابسته ==
* [[ارتباطات در اردن]]
* [[روابط خارجه اردن]]
* [[فهرست مشاهیر اردن|اشخاص نامدار اردنی]]
* [[فهرست نخست وزیران اردن]]
* [[ارتش اردن]]
* [[تعطیلات رسمی اردن]]
* [[خطوط هواپیمایی پادشاهی اردن]]
* [[نیروی هوایی پادشاهی اردن]]
* [[حمل و نقل در اردن]]
* [[همکاری فرا مدیترانه‌ای در زمینه انرژی‌های قابل تجدید (TREC)]]
* ' [[انجمن پیشاهنگی پسران و دختران اردن]]
* [[حقوق هم‌جنس‌گرایان در اردن]]
* [[هاشمی]]
* [[حقوق بشر در اردن]]

== دولت ==
* [http://www.nic.gov.jo/En/nitce.htm National Information System (NIS)] Official Government Site
* [http://www.jiblondon.org Jordan Information Bureau in London]
* [http://www.jordanembassyus.org Embassy of the Hashemite Kingdom of Jordan in Washington, D.C.]

== اطلاعات عمومی ==
* [http://www.al-bab.com/arab/countries/jordan.htm Arab Gateway - ''Jordan'']
* [https://www.cia.gov/cia/publications/factbook/geos/jo.html CIA World Factbook - ''Jordan'']
* [http://digital.library.unt.edu/govdocs/crs/search.tkl?q=jordan&amp;search_crit=subject&amp;search=Search&amp;date1=Anytime&amp;date2=Anytime&amp;type=form Congressional Research Service (CRS) Reports regarding Jordan]
* [http://dmoz.org/Regional/Middle_East/Jordan Open Directory Project - ''Jordan''] directory category
* [http://web.archive.org/web/20010627052849/http://www.state.gov/p/nea/ci/jordan/ US State Department - ''Jordan''] includes Background Notes, Country Study and major reports
* [http://www.visitjordan.com Jordan Tourism Board]

== شاه و ملکه ==
* [http://www.kingabdullah.jo/homepage.php ''Homepage of King Abdullah II'']
* [http://www.kinghussein.gov.jo ''Homepage of King Hussein''] - Tribute to [[ملک حسین]]
* [http://www.queenrania.jo/ ''Homepage of Queen Rania Al-Abdullah '']
* [http://www.noor.gov.jo/index.htm ''Homepage of Queen Noor'']

== اخبار ==
* [http://www.petra.gov.jo/Default.asp Jordan News Agency (Petra)]
* [http://jordantimes.com/ Jordan Times] News
* [http://web.archive.org/web/20050907032059/news.yahoo.com/fc/World/Jordan Yahoo! Full Coverage - ''Jordan''] headline links

== سایر ==
* [http://coins.come2jordan.com/ Coins of the Hashemite Kingdom of Jordan]
* [http://currency.come2jordan.com/ Currency of the Hashemite Kingdom of Jordan]
* [http://stamps.come2jordan.com/ Postage Stamps of the Hashemite Kingdom of Jordan]
* [http://www.bbc.co.uk/dna/h2g2/A472691 h2g2 article on Jordan]

== منابع ==
* دکتر: شامی، یحیی، ''(موسوعة المدن العربیة والاسلامیة) ''، دارالفکر العربی، بیروت، چاپ سال ۱۹۹۳ میلادی به (عربی).
* د. الیاس، جبرائیل، الجبور، :(المحافظات الأردن)، اصدار الهیئة العامة للبدیات والمدن، عام ۲۰۰۷ للمیلاد.
* لبیب، عبدالساتر، ''(قِصَة الحَضَاراة) ''، دارالمشرق، بیروت، چاپ سال ۱۹۹۰ میلادی.

== پیوند به بیرون ==
{{ویکی‌سفر}}
{{جعبه پیوند به پروژه‌های خواهر|نویسنده=no|ویکی‌واژه=no|ویکی‌نسک=no|ویکی‌گفتاورد=no|ویکی‌نبشته=no|ویکی‌انبار=Jordan|ویکی‌خبر=no|ویکی‌گونه=no|ویکی‌سفر=اردن}}
{{کشورهای آسیا}}
{{اتحادیه کشورهای عرب}}
{{کشورهای خاورمیانه}}
{{دامنه سطح‌بالای کد کشوری}}
{{سازمان امنیت و همکاری اروپا}}
{{شهرهای اردن}}
{{سازمان‌های اطلاعاتی جهان}}
{{موضوعات قوم سامی}}
{{وضعیت حقوقی چندهمسری}}
{{مناقشه اسرائیلی‌ها و فلسطینیان}}

[[رده:اردن|اردن]]
[[رده:آسیای غربی]]
[[رده:اتحادیه عرب]]
[[رده:ایالت‌ها و قلمروهای بنیان‌گذاری‌شده در ۱۹۴۶ (میلادی)]]
[[رده:خاور نزدیک جنوبی]]
[[رده:دریای سرخ]]
[[رده:کشورها و مناطق عربی‌زبان]]
[[رده:کشورهای آسیای غربی]]
[[رده:کشورهای اسلامی]]
[[رده:کشورهای خاور نزدیک]]
[[رده:کشورهای خاورمیانه]]
[[رده:کشورهای عضو اتحادیه عرب]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]
[[رده:مدیترانه شرقی]]
[[رده:مستعمرات سابق بریتانیا]]
[[رده:هلال حاصل‌خیز]]</text></page>