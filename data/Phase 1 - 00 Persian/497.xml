<page><title>زاینده‌رود</title><text>{{coord|۳۲|۱۵|۴۵|N|۵۲|۵۴|۳۰|E|region:IR-04_type:river_source:dewiki|display=title}}
{{کاربردهای دیگر}}
{{Infobox river
  | river_name = زاینده‌رود
  | image_name = 33pol.JPG
  | caption = رودخانه زاینده‌رود در [[اصفهان]]، [[استان اصفهان]].
  | origin = [[زاگرس]]
  | mouth = [[گاوخونی]] ([[حوضه بسته]])
  | basin_countries = [[ایران]]
  | length = {{convert|400|km|mi|0|abbr=on}}
  | elevation = {{convert|3974|m|ft|0|abbr=on}}
  | mouth_elevation = {{convert|1466|m|ft|0|abbr=on}}
  | discharge = 38 m³/s (1,342&amp;nbsp;cu&amp;nbsp;ft/s)
  | watershed = {{convert|41500|km2|sqmi|-1|abbr=on}}
}}
[[پرونده:Sio se pol.jpg|بندانگشتی|350px|[[سی و سه پل]]]]
'''زاینده‌رود''' یا '''زنده‌رود''' به معنی '''رود زندگی‌بخش'''، بزرگترین رودخانه [[فلات ایران|فلات مرکزی ایران]] است که از کوه‌های [[زاگرس]] مرکزی به ویژه [[زردکوه بختیاری]] سرچشمه گرفته و در [[کویر مرکزی ایران]] به سمت شرق حدود ۲۰۰ کیلومتر پیش می‌رود و در نهایت به [[مانداب گاوخونی]] می‌ریزد.{{سخ}}حوزه رودخانه زاینده‌رود ۴۱٬۵۰۰ [[کیلومتر مربع]] است.&lt;ref&gt;[http://www.iwmi.cgiar.org/assessment/FILES/word/ProjectDocuments/BasinFactSheets/Zayandeh%20Rud%20Basin%20short%20profile.pdf "Zayandeh River Basin Short Profile" International Water Management Institute, Sri Lanka]&lt;/ref&gt; برآورد می‌شود جریان آب این رودخانه در مطلوب‌ترین شرایط ۱٬۲ [[کیلومتر مکعب]] در سال و یا ۳۸ مترمکعب در ثانیه است.&lt;ref name="Beaumont427"&gt;Beaumont, Peter (October 1974) "Water Resource Development in Iran" ''The Geographical Journal'' 140(3): pp. 418-431, p. 427&lt;/ref&gt; درحال حاضر برای آبیاری زمین‌های کشاورزی استان اصفهان از سدهای آبیاری که بدین منظور احداث گردیده استفاده می‌شود. با اتمام تونل سوم و انتقال آب در [[طرح بهشت‌آباد]] پیش بینی می‌شود [[استان کرمان]] هم از استفاده کنندگان آب رودخانه زاینده‌رود خواهد بود.{{مدرک}} در اسفند ماه سال ۱۳۹۱ عده‌ای از کشاورزان شرق استان اصفهان به انتقال آب این رود به سایر استان‌های شرقی ایران اعتراض کردند.

زاینده‌رود ۱۱۸اُمین اثر طبیعی است که توسط [[سازمان میراث فرهنگی]] در ۲۰ بهمن ۱۳۸۹ در فهرست [[میراث طبیعی ایران]] قرار گرفت.

== سرچشمه زاینده‌رود ==
بیشترین آب جاری در زاینده‌رود وارد [[استان اصفهان]] می‌شود. برای انتقال آب کوهرنگ به اصفهان اقدامات زیادی به عمل آمده‌است که از آن جمله می‌توان به اولین [[تونل]] در منطقه کوهرنگ نام برد. این تونل جهت انتقال آب چشمه کوهرنگ و دیگر چشمه‌های اطراف به زاینده رود در سال ۱۳۳۲ در منطقه کوهرنگ، جایی که اکنون شهر توریستی چلگرد ـ مرکز [[شهرستان کوهرنگ]] قرار دارد، ایجاد شد. تلاش برای انتقال این آب به زمانهای بسیار دور برمیگردد. در ۹۵۴ ه.ش. شاه طهماسب اول مأموریت پیوستن این دو رود را به میرفضل‌الله شهرستانی حاکم اصفهان سپرد. قرار بود که با کندن مسیری در کوه کارکنان این کار انجام شود؛ ولی بخاطر تحولاتی این کار به سرانجام نرسید در زمان صفویان [[شاه عباس کبیر]] درسال ۹۸۷ ه.ش. میرجهانگیرخان آسترکی فرزند تاجمیرخان آسترکی که فرمانروای بختیاری بود، مأمور الحاق آب کارون به زاینده رود نمود ودر این خصوص گردنه کوهرنگ به چلگرد نیز شکافته شد و اکنون به نام کارکنان معروف است و پایه‌های سدی که بر رودخانه کوهرنگ احداث گردید نیز موجود است. اما با مرگ شاه عباس، این طرح ناتمام ماند. نخستین بررسیها برای انتقال آب رودخانه بیرگان به حوضه زاینده‌رود به سالهای پس از [[جنگ دوم جهانی]] بازمی‌گردد در نتیجه این بررسیها طراحی و اجرای بند انحرافی و تونل اول کوهرنگ به وسیله مهندسان مشاور الکساندر گیپ واگذار گردید و در مهر ماه ۱۳۲۷ کار احداث تونل کوهرنگ آغاز شد و در مهرماه ۱۳۳۲ به بهره‌برداری رسید این سیستم شامل بند و یک تونل ۲۹۰۰ متری بطور میانگین سالانه حدود ۲۵۵ میلیون متر مکعب آب را به حوضه زاینده‌رود منتقل می‌کند. تونل دوم نیز در همین منطقه بعد از [[انقلاب اسلامی ایران]] در سال۱۳۸۳ افتتاح گردید. عملیات حفر تونل سوم نیز در حال احداث می‌باشد. از این رودخانه، جهت آبیاری باغ‌ها، عمارت‌ها و کشتزارهای داخلی اصفهان، پنج شاخه بزرگ، جدا شده که در گویش اصفهان به آنها «[[مادی]]» می‌گویند. زاینده رود پس از گذر از شهر ساحلی چادگان در انتهای مسیر خود به تالاب گاوخونی در اصفهان می‌ریزد.
{{-}}
{{سراسرنما|Panae4.jpg|1300px|'''اصلی''' - عکس سراسرنما از ابتدای رودخانه زاینده رود می‌باشد که حدود ۱۵ کیلومتری سد زاینده رود استان اصفهان می‌باشد.|900px|چیدمان|جا=}}

== پل‌ها ==
بر روی رودخانه زاینده‌رود چندین پل تاریخی از زمان [[صفویان]] و قبل از آن برجا مانده‌است. در [[استان چهارمحال بختیاری]] [[پل زمانخان]] و در استان اصفهان پل‌های مشهور تاریخی [[سی و سه پل]] یا [[پل الله وردی خان]]، [[پل خواجو]] بنا شده است. قدیمیترین پل ساخته شده بر روی زاینده رود «[[پل شهرستان]]» است.
{{-}}
{{وسط|
&lt;gallery&gt;
پرونده:نمای روبرویی از پل زمانخان تابستان 1392.jpg|نمای روبرویی از پل زمانخان تابستان ۱۳۹۲
پرونده:Khajou Bridge.jpg|پل خواجو هنگام غروب
پرونده:Maarnaan Bridge 2.jpg|نمایی از [[پل مارنان]]، رودخانه زاینده‌رود و [[کوه صفه]]
پرونده:پل زمانخان - تابستان 1392.jpg|پل زمانخان - تابستان ۱۳۹۲
پرونده:33pol_esfahan.jpg| [[سی و سه پل]]
پرونده:Shahrestan Bridge (Isfahan) 003.jpg|[[پل شهرستان]]
&lt;/gallery&gt;
}}

== فصول مختلف زاینده رود ==
[[پرونده:Zayandehroud after sunset.jpg|بندانگشتی|200px|یک روز پرآب زاینده رود]]

رودخانهٔ زاینده رود به دلیل شرایط آب و هوایی مناسب در فصول مختلف سال در نقاط شمالی [[استان چهارمحال بختیاری]] همچون [[پل زمانخان]] [[سامان]] و منطقه «باباپیر احمد» شهر [[بن (شهرکرد)|بِن]] (Ben) نمای بسیار زیبایی را داراست.

== خشک شدن رودخانه زاینده رود ==
رودخانه زاینده رود سال هاست که برای مقاطع بلند مدت خشک شده است. از عوامل اصلی خشک شدن رودخانه می‌توان به این موارد اشاره کرد:
* مهمترین عامل [[خط لوله انتقال]] آب سد به یزد، کرمان، کاشان و قم.
* برداشت بی‌رویه سالیانه آب در بالادست رودخانه در محدوده سد تا [[پل کله]] توسط پمپاژ که به تنهایی بیش از کل میزان آبی است که سالانه توسط تونل دوم و تونل [[چشمه لنگان]] وارد حوضه زاینده رود می‌شود. این میزان هم اکنون در حدود ۴۹۰ میلیون متر مکعب است که سال به سال در حال افزایش است.
* انتقال آب به استانهای یزد و شهرهای دیگر
* استقرار صنایع بزرگ، پالایشگاه، نیروگاه‌ها در کنار رودخانه. خشکی رودخانه سبب سازِ بیکار شدنِ چندصدهزار ساکنین پایین دست رودخانه شده و به مهاجرت فصلی یا کامل آنها به استانهای دیگر و یا شهر اصفهان منجر گشته است.&lt;ref&gt;{{یادکرد وب|نویسنده = |نشانی =http://www.nskesfahan.org/زاینده-رود |عنوان = زاینده رود}}&lt;/ref&gt;

توجه به این نکته مهم است که ایران عضو [[معاهده رامسر|کنوانسیون بین‌المللی رامسر]] است که بر طبق آن حق ندارد قوانینی تصویب کند که بر اثر آن تالابها خشک شوند. این در حالی است که برداشت بی‌رویه آب از حوزه آبریز زاینده رود در فلات مرکزی و اختصاص آن به صنایع و مناطق دیگر خلاف تعهد ایران در این کنوانسیون است.

== تأمین آب ==
{{اصلی|طرح بهشت‌آباد}}
[[پرونده:Waterless Zayanderud.JPG|200px|بندانگشتی|چپ|زاینده‌رود به هنگام خشکی (بهار ۹۰)]]
[[پرونده:Siosepol in Nowruz 1394 -2015 - Isfahan 07.JPG|300px|بندانگشتی|چپ|زاینده‌رود در سال نوروز سال ۱۳۹۳]]
طرح [[بهشت‌آباد]] عنوانی است که برای انتقال آب از منطقه [[زاگرس]] به [[فلات مرکزی ایران]] به کار برده می‌شود. این طرح در سال ۸۴ توسطِ مجلس کد اجرایی خورد اما با روی کار آمدنِ دولتِ نهم متوقف شد. تخصیص اولیه طرح، انتقال حدود ۱ میلیارد متر مکعب آب در دولتِ هشتم بود که در مطالعاتِ اخیر در دولت دهم به ۵۸۰ میلیون متر مکعب کاهش یافت. این طرح اخیراً توسط مشاورین فرانسوی و اتریشی ارزیابی گشته است. هدف این طرح رفع کمبودِ آبِ آشامیدنی و صنعتیِ استانهای [[اصفهان]]، [[یزد]]، [[کرمان]] و [[چهارمحال بختیاری]] است. این طرح شامل احداث سد ذخیره‌ای-مخزنی به ارتفاع حدود ۱۸۰ متر در محل تقاطع رودخانه‌های [[کوهرنگ]] و [[بهشت آباد]] است. حجم مخزن این سد حدود ۱میلیارد و ۸۰۰میلیون متر مکعب است. این سد آب بهار و زمستانه این دو رودخانه را تنظیم می‌کند. البته پیش از رسیدن آب به فلات مرکزی سهمِ استان‌های [[خوزستان]] و [[چهارمحال بختیاری]] داده خواهد شد. مهندس ممتازپور مدیر طرح انتقال آب بر آن است که انتقال آب با در نظر گرفتنِ تأمین نیاز بالادست رودخانه در استانهای [[چهارمحال بختیاری]] و [[خوزستان]] انجام خواهد شد و هیچ تأثیر منفی به شکل معناداری در پی نخواهد داشت. این در حالی است که در سه کیلومتری سد یک رودخانه ده متر مکعب در ثانیه‌ای یعنی ۳۰۰میلیون متر مکعبی به رودخانه [[بهشت آباد]] منتقل می‌شود و ده کیلومتر بعد نیز یک رودخانه بزرگتر وارد می‌شود. به گفته وی در این طرح تمام مصارف فعلی و آتی استان [[چهارمحال بختیاری]] تا نیم قرن آینده در نقطه‌ای که سد زده می‌شود پیش بینی شده است. از آنجا که متوسط میزان آب رودخانه کارون ۳۰میلیارد متر مکعب است برداشت نزدیک به نیم میلیارد متر مکعب تأثیر منفی معناداری بر [[کارون]] نخواهد گذاشت. همچنین درحالیکه کل سفره‌های [[آب زیرزمینی]] این منطقه در عمق حداکثر ۱۰۰ متری زمین است بیش از ۹۵ درصد طول تونل در عمق بیش از ۴۰۰ متری سطح زمین است و از منطقه زمین‌شناسی تقریباً غیرقابل نفوذ است و در نتیجه این طرح فاقد عوارض منفی زیست‌محیطی است.&lt;ref&gt;گفتگو با مهندس ممتازپور مدیر طرح انتقال آب به فلات مرکزی ایران، فصلنامه فرهنگی اجتماعی اقتصادی دریچه، سال هشتم، شماره ۲۶&lt;/ref&gt; لازم است ذکر شود که سالیانه تنها نزدیک به ۲میلیارد و ۶۰۰میلیون مترمکعب آب از شهرستان [[سمیرم]] واقع در جنوب استان اصفهان پس از گذر از استانهای [[کهگیلویه و بویر احمد]] و [[چهارمحال بختیاری]] به رودخانه [[کارون]] می‌ریزد.&lt;ref&gt;{{یادکرد وب|نویسنده = |نشانی =http://esfahan.irna.ir/News/80199589/مهار-آبهای-سمیرم-راهی-برای-كاهش-مشكل-كم-آبی-استان-اصفهان/اقتصادي/ |عنوان = مهار آبهای سمیرم راهی برای کاهش مشکل کم‌آبی استان اصفهان| ناشر =خبرگزاری جمهوری اسلامی |تاریخ =۵ تیر ۱۳۹۱ |تاریخ بازدید = ۲۲ مارس ۲۰۱۳}}&lt;/ref&gt;

== اعتراض کشاورزان ورزنه و خوراسگان ==
در اسفند ماه سال ۱۳۹۱ عده‌ای از کشاورزان شرق استان اصفهان در اعتراض به انتقال آب زاینده‌رود به صنایع استان [[یزد]] و خشک شدن رودخانه به تأسیسات انتقال آب از استان اصفهان به استان [[یزد]] خساراتی وارد کردند که مسئولین یزد مدعی شده‌اند این خسارات باعث قطعی و جیره‌بندی آب در استان یزد شد. [[جلال یحیی‌زاده]] نماینده شهرهای [[تفت]] و [[میبد]] در [[مجلس شورای اسلامی]] دروغ پردازی برخی مسئولان استان اصفهان را دلیل اعتراض کشاورزان دانست.&lt;ref&gt;{{یادکرد وب|نویسنده = |نشانی = http://www.radiofarda.com/content/f2-iran-protest-farmers-isfahan-water-taken-to-yazd/24915356.html |عنوان =اعتراض و درگیری کشاورزان شرق اصفهان بر سر آب | ناشر =رادیو فردا |تاریخ =۱۰ اسفند ۱۳۹۱ |تاریخ بازدید = ۳ مارس ۲۰۱۳}}&lt;/ref&gt;&lt;ref&gt;{{یادکرد وب|نویسنده = |نشانی =http://www.bbc.co.uk/persian/interactivity/2013/02/130223_uservideo_isfahan_farmers_strike.shtml |عنوان =اعتراض کشاورزان شرق اصفهان به انتقال آب زاینده‌رود به استان یزد| ناشر =بی‌بی‌سی فارسی |تاریخ =۱۰ اسفند ۱۳۹۱ |تاریخ بازدید = ۳ مارس ۲۰۱۳}}&lt;/ref&gt; همچنین [[آیت‌الله سید یوسف طباطبایی نژاد]] امام جمعه اصفهان ترکاندن لوله انتقال آب زاینده‌رود به استان یزد را غیرشرعی دانست.&lt;ref&gt;{{یادکرد وب|نویسنده = |نشانی =http://www.dw.de/استاندار-اصفهان-مشکلات-کشاورزان-بررسی-شد/a-16641807 |عنوان =استاندار اصفهان: مشکلات کشاورزان بررسی شد| ناشر =دویچه‌وله فارسی |تاریخ =۱۰ اسفند ۱۳۹۱ |تاریخ بازدید = ۳ مارس ۲۰۱۳}}&lt;/ref&gt; پس از اعتراض کشاورزان [[خبرگزاری مهر]] از گفتگو میان مسئولین استان اصفهان و ۵۵ نفر از نمایندگان کشاورزان معترض خبر داد و شرایط اجتماعی شرق استان اصفهان را آرام توصیف کرد.&lt;ref&gt;{{یادکرد وب|نویسنده = |نشانی =http://www.mehrnews.com/detail/News/2009116 |عنوان =جلسه ۵۵ نفر از کشاورزان با مدیران اصفهان، شرق اصفهان به آرامش رسید| ناشر =خبرگزاری مهر |تاریخ =۱۰ اسفند ۱۳۹۱ |تاریخ بازدید = ۳ مارس ۲۰۱۳}}&lt;/ref&gt; معاون سیاسی امنیتی استانداری [[اصفهان]] مدعی شده است که این درگیریها کشته‌ای نداشته و تنها ۳۵ نفر زخمی داشته است.&lt;ref&gt;{{یادکرد وب|نویسنده = |نشانی =http://www.asriran.com/fa/news/260383/استانداری-اصفهان-حوادث-اصفهان-کشته-نداشت-فقط-35-نفر-مجروح-شدند |عنوان =استانداری اصفهان: حوادث اصفهان کشته نداشت فقط ۳۵ نفر مجروح شدند}}&lt;/ref&gt; همچنین به گفته وی در اثر این درگیریها یک نفر به کما رفته و چند نفر در اثر برخوردِ ساچمه دچار آسیب چشمی شده‌اند که ممکن است به تخلیه چشم ایشان منجر شود.&lt;ref&gt;{{یادکرد وب|نویسنده = |نشانی =http://www.rooyeshnews.com/headlines/58-politics/37454-3911228070000.html |عنوان =گفتگوی صریح رویش با معاون استاندار در مورد بحران آب| ناشر =پایگاه خبری تحلیلی رویش |تاریخ =۲۸ اسفند ۱۳۹۱ |تاریخ بازدید = ۲۲ مارس ۲۰۱۳}}&lt;/ref&gt; مهدی بصیری رئیس کمیته آب کمیسیون کشاورزی اتاق اصفهان مدعی شد آب انتقالی به یزد در بخشِ صنعتِ این استان مصرف می‌شود.&lt;ref&gt;{{یادکرد وب|نویسنده = |نشانی =http://www.yazdfarda.com/news/1391/12/65970.html |عنوان =آبرسانی اصفهان به یزد، به جای شرب، صرف صنعت می‌شود}}&lt;/ref&gt; لازم است ذکر شود هیچ آمار دقیقی در زمینه میزان آب انتقالی به یزد وجود ندارد و مسئولینِ دو استان ارقامی مابینِ ۶۵ تا ۹۵ میلیون متر مکعب را ذکر کرده‌اند. در جریان این اعتراضات تعدادی از کشاورزان از ناحیه چشم هدف گلوله‌های ساچمه‌ای نیروهای امنیتی قرار گرفته و نا بینا شدند. {{مدرک}}

== کمیته پیگیری مسائل و مشکلات زاینده رود اصفهان ==
پس از خشک شدن رودخانه [[زاینده رود]] و اعتراضات کشاورزان اصفهان [[کمیته پیگیری مسائل و مشکلات زاینده رود]] به ریاست [[عباس مقتدایی]] تشکیل گردید که در نهایت با پیگیری‌های اعضای این کمیته، نمایندگان مجلس و مسئولان استان اصفهان، [[شورای عالی آب]] مصوبات نه‌گانه‌ای را به نفع زاینده رود به تصویب رساند

== تاریخچه نظام نامه‌های استفاده از آب زاینده رود ==
رودخانه آب شیرین و دایمی حوزه داخلی ایران، از قدیم‌الایام به ضرورت بهره‌برداری و بهره‌وری درست در منطقه خشک با اقلیم ناپایدار اصفهان و حومه، دارای نظم و نسق (تقسیم نامه) ویژه‌ای بوده است. آخرین تقسیم نامه آن در عرف جامعه محلی بنام طومار شیخ بهایی موسوم شده است.
بر اساس این طومار کل آب رودخانه به ۳۳ سهم کلی و ۲۷۵ سهام جزیی تربین ۷ بلوک آبخور آن که از حدود ۷۰ کیلومتری غرب اصفهان تا ۱۲۰ کیلومتری شرق این شهر ادامه داشته است تقسیم شده است. (حسینی ابری، ۱۳۷۹، ۷۱)
تقسیم آب بر اساس طومار از ۷۵ روز بعد از نوروز تا آخر آبان ماه به مدت ۱۶۰ روز مجری بوده و در فصول سرد سال که نیاز به آبیاری وجود نداشته است، به اصطلاح رودخانه آزاد بوده، و هر کس به هر میزان نیاز داشته است می‌توانسته از آن بهره‌برداری نماید.
از ویژگیهای اصلی طومار یکی این است که، در آن هیچ روستا و مزرعه در کل منطقه و هیچ باغ و محله‌ای در داخل شهر از قلم نیفتاده و نمای بیش از یکهزار واحد آبیاری آن در ۲۷ صفحه A4 تنظیم شده و از شرح و بست‌های بی‌مورد در آن خود داری شده است. (بازنویس طومار)
ویژگی دیگر آن این که، طومار به خط سیاقی نوشته شده است و بعضاً اسامی آن بدون نقطه ثبت شده که تطبیق محلی آن برای غیر اهل فن کمی مشکل است. نگارنده در کتاب زاینده رود از سرچشمه تا مرداب، کوشیده است تا این مشکل را حل نماید. طومار مزبور تا سالهای اخیر که شبکه جدید آبیاری رودخانه تکمیل نشده بود (در بلوک آیدُغمش، آشیان و رودشتین) مجری بود.

== روز نکوداشت زاینده رود ==
روز ۱۸ مهر ماه در سال ۱۳۸۲ از سوی تشکل‌های زیست‌محیطی استان اصفهان و [[استان چهارمحال و بختیاری]] به عنوان «روز نکوداشت زاینده رود» نامگذاری شد. نخستین تجمع و راهپیمایی به این مناسبت در ۱۸ مهر ماه همان سال توسط تشکل‌های زیست‌محیطی استان اصفهان در کنار بستر خشک زاینده رود در شهر اصفهان، که ۴ سال از شروع خشکی‌های بلند مدت آن بر اثر انتقال تمام آب موجود به یزد {{مدرک|بر اثر انتقال تمام آب موجود به یزد}} گذشته بود، انجام شد. مهم‌ترین شعار تجمع مذکور این بود: «زاینده رود را زنده، کامل و همیشه می‌خواهیم»&lt;ref&gt;{{یادکرد وب|نویسنده = |نشانی=http://imna.ir/vdcc.pqpa2bqiola82.html |عنوان =زنده‌رود را زنده می‌خواهیم| ناشر =خبرگزاری ایمنا |تاریخ =۱۲ مرداد ۱۳۸۸ |تاریخ بازدید =۹ اکتبر ۲۰۱۴}}&lt;/ref&gt;{{بیطرفی}}

== جستارهای وابسته ==
* [[تونل کوهرنگ]]
* گزارش و فیلم در [[نیویورک تایمز]]. ۵ ماه مه ۲۰۱۵  [http://www.nytimes.com/2015/05/06/world/middleeast/iran-our-man-in-tehran.html?_r=0 The Empty River of Life]

== منابع ==
{{یادکرد}}
{{ویکی‌انبار|Category:Zayandeh Rud}}
* {{یادکرد-ویکی|پیوند =http://en.wikipedia.org/w/index.php?title=Zayanderud&amp;oldid=541404230|عنوان = Zayanderud|زبان =انگلیسی|بازیابی = ۳ مارس ۲۰۱۳}}

== پانویس ==
{{پانویس|۲}}

Biglari F، M. Javeri، M. Mashkour، Y. Yazdi، S. Shidrang، M. Tengberg، and K. Taheri and J. Darvish 2009 Test excavations at the Middle Paleolithic sites of Qaleh Bozi، Southwest of Central Iran، A preliminary report، In: M. Otte، F. Biglari، and J. Jaubert (eds)، Iran Palaeolithic. pp. ۲۹–۳۸، Proceedings of the XV World Congress UISPP، Lisbonne، Vol. ۲۸، BAR International Series ۱۹۶۸

[[رده:اصفهان]]
[[رده:حوضه بسته]]
[[رده:حوضه‌های بسته آسیا]]
[[رده:رودهای استان اصفهان]]
[[رده:رودهای استان چهارمحال و بختیاری]]
[[رده:رودهای ایران]]
[[رده:زمین‌چهره‌های استان اصفهان]]
[[رده:زمین‌چهره‌های استان چهارمحال و بختیاری]]
[[رده:کوه‌های زاگرس]]
[[رده:میراث طبیعی ایران]]
[[رده:ویکی‌سازی رباتیک]]</text></page>