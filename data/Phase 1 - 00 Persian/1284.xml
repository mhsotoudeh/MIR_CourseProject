<page><title>ابوالوفا محمد بوزجانی</title><text>&lt;!--آغاز [[الگو:جعبه عالم مسلمان]]--&gt;
{{جعبه عالم مسلمان |
 &lt;!-- Scroll down to edit this page --&gt;
 &lt;!-- Philosopher Category --&gt;
| سرشناسی = ''' دانشمند مسلمان '''
| دوران = '''سده چهارم هجری'''
| رنگ = #cef2e0

 &lt;!-- تصاویر --&gt;
| تصویر = [[پرونده:Buzjani, the Persian.jpg|وسط|200px|]]
| توضیح تصویر = 
| امضا = 

 &lt;!-- اطلاعات --&gt;
| نام = ابوالوفا محمد بوزجانی
| عنوان =  
| زادروز = ۱۰ ژوئن ۹۴۰ میلادی-۲۸ شعبان ۳۲۸ قمری/[[بوژگان]]&lt;small&gt;، حومه شهر تربت جام امروزی،&lt;/small&gt;[[ربع نیشابور]]
| درگذشت = ۹۹۸ یا ۹۹۷ میلادی-۳۸۶ هجری/ [[بغداد]]
| مذهب = 
| سنت مدرسه‌ای = مکتب ریاضی-نجومی
| نژاد =
| منطقه = [[ربع نیشابور]]، [[بغداد]]
| زمینه‌های فعالیت = [[ریاضیات]]، [[ستاره‌شناسی]] (نجوم)
| ایده قابل‌ذکر =
| آثار = ۱. فیما یحتاج الیه الصانع من الاعمال الهندسه.۲. المجسطی یا الکامل.
| تأثیرپذیران = 
| تأثیرگذاران = 
}}

'''ابوالوفا محمّد بوزجانی''' (نام کامل: ابوالوفا محمد بن محمد بن یحیی بن اسماعیل بن عباس) (۳۲۸-۳۸۸ هجری قمری) [[ریاضیدان]] و [[منجم]] بزرگ [[ایران]]ی است در [[دوران طلایی اسلام]] بوده است. وی در تاریخ ۲۱ خرداد ۳۱۹ هجری شمسی در [[بوژگان]] از توابع  [[ولایت جام]]، [[ربع نیشابور]] به دنیا آمد. او تحصیلات ریاضی خود را نزد خانواده آموخت و به [[نیشابور]] رفت. سپس در سال ۳۴۸ به [[عراق]] که در آن زمان پایتخت خلافت شرقی بود، سفر کرد و تا پایان عمرش در آنجا زندگی کرد. در عراق بصورت آخرین نمایندهٔ برجستهٔ مکتب ریاضی-نجومی در آمد و به تالیف کتاب‌های مهم خود پرداخت و با همکارانش در [[رصدخانه بغداد|رصدخانهٔ بغداد]] به رصد مشغول شد.

او روش‌های محاسبه‌ای را که بازرگانان، کارمندان دوایر مالیه و مساحان زمین در شرق اسلامی در کارهای روزمرهٔ خود بکار می‌بردند، به نحوه منظم مدون ساخت و همچنین روش‌های متداول را اصلاح کرد و بعضی از روش‌های ناصحیح را نیز مورد انتقاد قرار داد. بعنوان مثال، پس از بیان آنکه مساحان، مساحت هر نوع چهار ضلعی را با ضرب کردن نصف مجموع اضلاع مقابل در یکدیگر بدست می‌آورند، خاطرنشان می‌سازد که این نیز اشتباهی آشکار و غلطی مسلم است.

از کتاب بوزجانی چنین بر می‌آید که دستگاه موضعی عددنویسی دهدهی هندی با استفاده از ارقام در میان مردم و تجار سرزمین‌های خلافت شرقی تا مدت‌های طولانی مورد استفاده نبوده است. او با توجه به عادت و عرف خوانندگانی که کتاب برای آنها نوشته شده، از استفاده از ارقام کاملاً پرهیز کرده است و همهٔ اعداد و محاسبات را، که گاهی بسیار پیچیده است، تنها با واژگان بیان کرده است.

یکی از کتاب‌های علمی بوزجانی کتاب "فیما یحتاج الیه الصانع من الاعمال الهندسه" است، که بعد از سال ۳۷۹ نوشته شده است. بسیاری از روش‌های ساختن اشکال دوبعدی و سه‌بعدی که بوزجانی عرضه کرده، اقتباس است از آنچه در آثار [[اقلیدس]]، [[ارشمیدس]]، [[هرون اسکندری]]، [[تئودوسیوس]] و [[پاپوس]] آمده بوده است، اما بعضی از مثال‌ها ابتکاری است. در این اثر بوزجانی، مسائلی نیز راجع به تقسیم یک شکل به اجزایی که شرایط معینی را واجد باشند، آمده است.

اثر نجومی بزرگ بوزجانی "المجسطی" یا "الکامل" بسیار دنباله‌روی [[مجسطی بطلمیوس]] است. ممکن است این اثر که فقط بخشی از آن بجای مانده است، دقیقاً همان "زیج‌الواضع" او یا جزئی از آن باشد که بر رصدهای خود و همکارانش مبتنی است. بنظر نمی‌اید که زیج باقی‌مانده باشد.

قبل از بوزجانی، در مثلثات کروی، تنها وسیلهٔ حل مثلث‌ها قضیهٔ منلائوس راجع به چهارضلعی کامل بود که در کتب اسلامی به قاعدهٔ مقادیر ششگانه موسوم است. کاربرد این قضیه در حالت‌های مختلف بسیار دست و پاگیر است. بوزجانی با غنی‌تر ساختن ابزار مثلثات کروی، حل مسائل آنها را راحت‌تر کرد. وی قضیهٔ [[تانژانت]]ها را در حل مثلث قائم‌الزاویهٔ کروی بکار بست و تقدم در اثبات را بیرونی به وی نسبت داده است. یکی از اولین اثبات‌های قضیهٔ کلی [[سینوس]]ها برای حل مثلث‌های غیر قائم الزاویه، توسط بوزجانی ابداع گردید. 

وی مسائل لاینحل هندسه کلاسیک را حل کرد و تحقیقاتی در اصول ترسیمات هندسی نمود که تا امروز هنوز کسی موفق به ارائه راه حل دیگری نشده‌است و از این حیث مسئله ابوالوفا در جهان مشهور است و اولین کسی است که مطالعات دقیقی درباره کره ماه انجام داد. {{مدرک}}

کارهای وی در زمینه [[هندسه کروی]] با کاربرد در [[نجوم کروی]] شگرف بوده‌است.

== ریاضیات ==
ابوالوفای بوزجانی واضع [[اتحاد مثلثاتی]] بود:

{{چپ‌چین}}
:&lt;math&gt;\sin(a + b) = \sin(a) \cos(b) + \cos(a) \sin(b)&lt;/math&gt;
:&lt;math&gt;\cos(2 a) = 1 - 2\sin^2(a)&lt;/math&gt;
:&lt;math&gt;\sin(2 a) = 2\sin(a) \cos(a)&lt;/math&gt;
{{پایان چپ‌چین}}

وی هم‌چنین [[قانون سینوس‌ها]] را برای [[مثلثات کروی]] کشف کرد:&lt;ref&gt;Jacques Sesiano, "Islamic mathematics", p. 157, in Selin, Helaine; D'Ambrosio, Ubiratan (2000), Mathematics Across Cultures: The History of Non-western Mathematics, Springer, ISBN 1-4020-0260-2&lt;/ref&gt;

:&lt;math&gt;\frac{\sin(A)}{\sin(a)} = \frac{\sin(B)}{\sin(b)} = \frac{\sin(C)}{\sin(c)}&lt;/math&gt;

== عصر حاضر ==
* برای تجلیل از بوزجانی، دهانهٔ یکی از [[آتشفشان]]های [[ماه]] بنام او نام‌گذاری شده است.
* در سال ۱۳۷۸ همایشی بین‌المللی به منظور شناخت بیشتر وی و خدمات و آثارش در محل تولدش، تربت جام برگزار گردید.
* در سال ۱۳۹۴ خورشیدی، [[گوگل|موتور جستجوی گوگل]]، هزار و هفتاد و پنجمین سالروز تولد بوزجانی را با تغییر آرم خود و گذاشتن تصویری جدید و قرار دادن علامت های هندسی و ریاضی گرامی داشت.&lt;ref&gt;[http://www.entekhab.ir/fa/news/209361 ابتکار گوگل در سالروز تولد ریاضیدان ایرانی] خبرگزاری انتخاب&lt;/ref&gt;

== منابع ==
* ماه‌نامهٔ دانشمند، اسفند ۱۳۸۸، مریم خادمی و یاسمین قدیمی، ایرانیان اخترشناس، صفحهٔ ۳۶
* {{یادکرد |کتاب=حکیم عمر خیام به عنوان عالم جبر|نویسنده = غلامحسین مصاحب|ناشر = انجمن آثار و مفاخر فرهنگی با همکاری کمیسیون ملی یونسکو در ایران|چاپ=دوم|شهر=[[تهران]] |سال=۱۳۷۹|صفحه= ۱۰۴ و ۱۰۵|شابک= دوره ISBN 964-6278-56-6}}
{{پانویس}}

== پیوند به بیرون ==
{{درگاه|نیشابور|ریاضیات}}
* [http://torbatjam.com/home/modules/article/view.article.php/7/c1 نوشته‌هایی درباره ابوالوفا]
* فرید قاسملو، «بوزجانی»، [http://www.encyclopaediaislamica.com/madkhal2.php?sid=2053 دانشنامهٔ جهان اسلام].

{{سخ}}
{{تاریخ فلسفه و حکمت ایران}}
{{ریاضیات اسلامی}}
{{ستاره‌شناسی اسلامی}}
{{ویکی گفتاورد}}

[[رده:اخترشناسان اسلام قرون وسطی]]
[[رده:افراد ایرانی‌تبار در سده ۱۰ (میلادی)]]
[[رده:اهالی تربت جام|بوزجانی]]
[[رده:اهالی ربع نیشابور|بوزجانی]]
[[رده:دانشمندان اهل ایران]]
[[رده:دانشمندان اهل عراق]]
[[رده:درگذشتگان دهه ۹۹۰ (میلادی)]]
[[رده:ریاضی‌دانان اسلام قرون وسطی]]
[[رده:ریاضی‌دانان اهل ایران در قرون وسطی]]
[[رده:ریاضی‌دانان اهل نیشابور]]
[[رده:ریاضی‌دانان سده ۱۰ (میلادی)]]
[[رده:زادگان ۹۴۰ (میلادی)]]
[[رده:ستاره‌شناسان سده ۱۰ (میلادی)]]</text></page>