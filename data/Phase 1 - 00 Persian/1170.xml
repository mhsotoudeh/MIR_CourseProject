<page><title>ماهواره</title><text>{{اشتباه نشود|تلویزیون ماهواره‌ای}}
[[پرونده:Milstar.jpg|بندانگشتی|240x240px|ماهواره مخابراتی [[میل‌استار]]|چپ]]
'''ماهواره'''&lt;ref&gt;''ماهواره از واژه‌های مصوب [[فرهنگستان زبان و ادب فارسی]] به جای ''artificial satellite'' یا ''satellite'' در [[زبان انگلیسی|انگلیسی]] است. {{یادکرد وب |صفحه=۲۰ |عنوان=فرهنگ واژه‌های مصوّب فرهنگستان: ۱۳۷۶ تا ۱۳۸۵، بخش لاتین | تاریخ بازبینی=۲۴ ژانویه ۲۰۱۲ | ناشر=فرهنگستان زبان و ادب فارسی | نشانی=http://www.persianacademy.ir/UserFiles/File/Mosavvab/01_Latin_(A_Z).rar}}''&lt;/ref&gt; به دستگاه‌های ساخت بشر گفته می‌شود که در [[مدار (سیاره)|مدارهایی]] در فضا به گرد [[زمین]] یا [[سیارات]] دیگر می‌چرخند.

اهمیت ماهواره‌ها برای [[مخابرات]] و بررسی [[منابع طبیعی|منابع زمینی]] و [[پژوهش]] و [[نیروی نظامی|کاربردهای نظامی]] و [[جاسوسی]] روزافزون است. بخشی از پژوهشهای علمی و تخصصی که در آزمایشگاه‌های مستقر در [[فضا]] انجام می‌شود، هرگز نمی‌توانست روی [[کرهٔ زمین]] جنبهٔ عملی به خود گیرد.

نخستین ماهوارهٔ فضایی جهان [[اسپوتنیک-۱]] (به معنی ''همسفر-۱'' به [[زبان روسی]]) بود که در تاریخ [[۱۲ مهر]] [[۱۳۳۶]] ([[۴ اکتبر]] [[۱۹۵۷ (میلادی)|۱۹۵۷]]) به مدار زمین پرتاب شد. پرتاب اسپوتنیک-۱ به مدار زمین آغازگر [[عصر فضا]] و [[مسابقه فضایی]] شد.

اولین ماهوارهٔ [[ایالات متحده]] برای تقویت کردن مخابرات «پروژهٔ اسکور» در سال ۱۹۵۸ میلادی بود که از یک نوار برای ضبط و پخش پیام‌های صوتی استفاده می‌کرد. از این ماهواره برای پخش پیام تبریک [[کریسمس]] رئیس جمهور آمریکا «آیزن هاور» به سراسر دنیا استفاده می‌شد. در سال ۱۹۶۰ میلادی [[ناسا]] ماهوارهٔ «اکو» را پرتاب کرد.
تل استار اولین ماهوارهٔ فعال مخابرهٔ مستقیم ماهواره‌ای تجاری بود. وابسته‌های به «ای تی اند تی» به عنوان بخشی از توافق چند ملیتی بین «ای تی اند تی»، آزمایشگاه‌های تلفن بل، ناسا، ادارهٔ پست عمومی بریتانیا و دفتر پست ملی فرانسه برای گسترش ارتباطات ماهواره‌ای، آن ماهواره را از پایگاه فضایی «کیپ کارناوال» در ۱۰ ژوئیه ۱۹۶۲ میلادی توسط ناسا پرتاب کردند.
اولین و مهم‌ترین برنامهٔ ماهواره‌های مخابراتی در تلفن بلند برد میان قاره‌ای بود. پیشرفت‌ها در کابل‌های مخابراتی زیردریایی با استفاده از فیبرهای نوری باعث کاهش استفاده از ماهواره‌ها برای تلفن‌های ثابت در اواخر قرن بیستم شد، ولی هنوز برخی اقلیم‌ها و یا قسمت‌هایی از برخی کشورها بودند که خطوط زمینی مخابرات در آنها اندک بود یا موجود نبود مانند قطب جنوب، به علاوهٔ بخش عظیمی از [[استرالیا]]، آمریکای جنوبی، [[آفریقا]]، کانادای شمالی، چین، روسیه و گرین لند.
بعد از اینکه سرویس تلفن راه دور تجاری با استفاده از مخابرات ماهواره‌ای ایجاد شد، یک میزبان از دیگر ارتباطات راه دور تجاری با ماهواره‌های مشابه در سال ۱۹۷۹ میلادی شامل [[موبایل]]‌ها ی ماهواره‌ای، رادیوی ماهواره‌ای، تلویزیون ماهواره‌ای و دسترسی اینترنتی ماهوارهٔ تطبیق شد. اولین تطابق‌ها برای بیشتر سرویس‌ها در دههٔ ۱۹۹۰ میلادی اتفاق افتاد و درحالیکه قیمت گذاری برای کانال‌های تقویت
کنندهٔ ماهواره‌ای ادامه می‌یافت به طور قابل توجهی افت کرد.&lt;ref&gt;مقالات ترجمه شدهٔ دانشگاه خواجه نصیرالدین طوسی&lt;/ref&gt;

== کاربرد ماهواره‌ها ==
[[File:ConstellationGPS.gif|thumb|چپ|240px|[[پویا نمایی]] مسیر حرکت ماهواره‌ها در [[مدار میانی زمین]]]]
به سفینه‌ای گفته می‌شود که در مداری، به دور یک سیاره (معمولاً زمین) در حال گردش باشد.
الفقی
در عصری که ما در آن زندگی می‌کنیم، ماهواره و تکنولوژی وابسته به آن، آنچنان در تاروپود جوامع بشری نفوذ کرده و به پیش می‌تازد، که نقش تعیین کنندهٔ آن در سیر تحولات تمدن بشری، قابل توجه‌است.

بخشی از تحقیقات و پژوهش‌های علمی - تخصصی، که در آزمایشگاه‌های مستقر در فضا انجام می‌شود، هرگز نمی‌توانست روی کرهٔ زمین جنبه عملی به خود گیرد. این تحقیقات، که بسیار متعدد و متنوع است، در تخصص‌های [[پزشکی]]، [[داروسازی]]، [[مهندسی مواد]]، [[مهندسی ژنتیک]] و ده‌ها مورد دیگر، تا به حال دستاوردهای بسیار ارزنده‌ای را به جوامع بشری عرضه کرده‌است.

ماهواره‌ها که در فضا درحال گردشند، می‌توانند اطلاعات باارزشی در اختیار انسان قرار دهند که منجر به تحولات شگرفی، در زمینه‌های گوناگون شود. ماهواره‌های کشف منابع زمینی، هواشناسی، مخابراتی، پژوهشی و نظامی از این نوع می‌باشند.

== تاریخچه ==
ظاهراً نخستین اشاره به ماهواره در [[ادبیات]]، نوشته‌ای از [[ادوارد اورت هیل]] است. او در سال [[۱۸۶۹ (میلادی)|۱۸۶۹]] در داستانی بنام «ماه آجری» از ماهواره‌ای حامل انسان نام برده که به دور زمین می‌گردد. [[ژول ورن]] نیز در داستان «میلیون‌های بگم» در سال [[۱۸۷۹ (میلادی)|۱۸۷۹]] از [[گلوله]] [[توپ (جنگ‌افزار)|توپی]] نام می‌برد که بطور ناخواسته در [[مدار زمین‌هم‌زمان|مدار زمین]] به گردش درآمده‌است. [[کنستانتین تسیولکوفسکی]] نیز در رساله خود بنام «اکتشاف فضای کیهانی با وسائل عکس‌العملی» در میان انبوهی از اندیشه‌های نو در مورد [[فضانوردی]]، از ماهواره نیز نام می‌برد.

;شروع قرن بیستم
در سال [[۱۹۴۵ (میلادی)|۱۹۴۵]] نویسندهٔ مشهور [[بریتانیا|بریتانیایی]] [[آرتور سی کلارک]] یکی از بزرگ‌ترین خالقان داستانهای [[علمی–تخیلی]]، برای اولین بار پیشنهاد قرار دادن یک ماهوارهٔ ارتباطی را در [[مدار ژئوسنکرون]] یا ''مدار کلارک'' که در فاصلهٔ تقریباً ۳۶۰۰۰ کیلومتری [[زمین|سطح زمین]] و بالای [[خط استوا]] قراردارد را جهت پوشش [[سیگنال|سیگنال‌های رادیویی]] و [[تلویزیون آنالوگ|تلویزیونی]] داد. از این مدار امکان دسترسی به تقریباً ۴۰٪ سطح زمین وجود دارد.

;جنگ جهانی دوم
ایدهٔ استفاده از ماهواره‌های ساخت دست بشر، برای اولین بار در پایان [[جنگ جهانی دوم]] بر سر زبان‌ها افتاد.

;رقابت فضایی
{{اصلی|رقابت فضایی}}
اولین [[ماهواره مصنوعی]]، [[اسپوتنیک ۱]] (Sputnik ۱) بود که توسط [[شوروی]] در '''۴ اکتبر ۱۹۵۷''' شروع به کار کرد؛ که این باعث به راه افتادن یک رقابت فضایی بین [[شوروی]] و [[آمریکا]] شد. [[آمریکا]] نیز اولین ماهواره خود را در '''۳۱ ژانویه ۱۹۵۸''' به [[فضا]] پرتاب کرد.
بزرگترین [[ماهواره مصنوعی]] که هم اکنون به دور زمین می‌چرخد [[ایستگاه بین‌المللی فضایی]] می‌باشد.
{| class="sortable wikitable"
|+ '''نخستین پرتاب توسط کشور'''
|- bgcolor=#efefef
! کشور || سال پرتاب || نخستین ماهواره
|-
|align="right"| {{flag|Soviet Union}} ({{flag|Russia}}) || ۱۹۵۷ || ''[[اسپوتنیک ۱]]''
|-
|align="right"| {{flag|United States}} || ۱۹۵۸ || ''[[اکسپلورر ۱]]''
|-
|align="right"| {{flag|France}} || ۱۹۶۵ || ''[[آستریکس]]''
|-
|align="right"| {{flag|Japan}} || ۱۹۷۰ || ''[[اسومی]]''
|-
|align="right"| {{flag|China}} || ۱۹۷۰ || ''[[دونک فانگ هونگ ۱]]''
|-
|align="right"| {{flag|United Kingdom}} || ۱۹۷۱ || ''[[پراسپرو ایکس-۳]]''
|-
|align="right"| {{flag|India}} || ۱۹۸۰ || ''[[روهینی]]''
|-
|align="right"| {{flag|Israel}} || ۱۹۸۸ ||''[[اوفک-۱]]''
|-
|align="right"| {{flag|Ukraine}} || ۱۹۹۵ ||''[[سیچ-۱]]''
|-
|align="right"| {{flag|Iran}} || ۲۰۰۹ ||''[[امید ۱]]''
|-
|align="right"| {{flag|North Korea}} || ۲۰۱۲ ||''[[اونها]]''
|}

== وضعیت ماهواره و زمین ==
ماهواره‌ای که در [[مدار ژئوسنکرون]] و در بالای خط استوا و هماهنگ با سرعت زمین و با زاویه‌ای ثابت، حرکت می‌کند، قسمت مشخصی از سطح زمین را بطور ثابت پوشش می‌دهد، و از یک '''ایستگاه زمینی''' نیز بصورت یک نقطه ثابت، قابل رویت است.

[[ماه]]، [[خورشید]]، و دیگر ستارگان و سیارات [[منظومه شمسی]] باعث تأثیر گذاری بروی ماهواره در مدار خود می‌شود که احتمال جابجایی از مکان خود را دارد. برای جلوگیری از این مسیله، موتورهای مخصوصی که بوسیله ایستگاه‌های زمینی کنترل می‌شوند، کمک می‌کنند که ماهواره‌ها در مکان خود ثابت باقی بمانند.

== ارتباط با زمین ==
جهت برقراری ارتباط از یک ایستگاه زمینی، معمولاً احتیاج به یک [[دیش ماهواره|دیش بزرگ]] که بنام Uplink Antenna معروف است، می‌باشد و باعث تمرکز اطلاعات ارسالی به ماهواره می‌شود.

در ارتباط بین ماهواره و ایستگاه زمینی معمولاً از دو نوع [[موج]] و [[فرکانس]] متفاوت استفاده می‌شود. یکی برای Uplink و دیگری برای Downlink. دیش نصب شده بروی ماهواره، سیگنال ارسالی ازایستگاه زمینی را دریافت کرده و به یک [[گیرنده|دستگاه گیرنده]] می‌رساند و پس از یک سری پردازش، به [[فرستنده]] ماهواره انتقال می‌دهد و از طریق [[آنتن]] [[فرستنده]] ماهواره، مجدداً به سمت [[زمین]] باز تابش داده می‌شود.
;امواج ارسالی
سیگنال ارسالی به سطح زمین، بوسیله دیش‌های معمولی، دریافت و جمع‌آوری شده و به دستگاه [[گیرنده]] ماهواره، از طریق [[ال ان بی]]، انتقال پیدا می‌کند. قدرت سیگنال دریافتی بر روی زمین، نسبت به فاصله و زاویه و... ماهواره و نقطه گیرندگی، متفاوت بوده و بصورت یک الگوی خاص به نام سایه ماهواره یا footprint معرفی می‌شود.

همیشه قدرت سیگنال ماهواره در مرکز سایه، بیشترین مقدار را دارا می‌باشد و در گوشه‌ها، از کمترین مقدار، برخوردار است. توجه به این نکته لازم است که دریافت سیگنال در خارج از سایه، احتیاج به دیش‌های بزرگ‌تر، دارد. امواج سانتی‌متری، جهت ارسال سیگنال ماهواره به زمین، مورد استفاده قرار می‌گیرد که محدوده فرکانسی آنها بین ۳–۳۰ MHz می‌باشد.

دلیل اصلی استفاده از این [[امواج رادیویی|امواج رادیویی کوتاه]]، انتشار راحت امواج و تأثیرات کم [[نویز]] و مزاحمت‌های فرکانسی است. البته فرکانسهای بالاتر از ۱۵ Ghz، بصورت وحشتناکی بوسیله [[اکسیژن|اکسیژن هوا]] و [[بخار آب]] تضعیف می‌گردند.

ماهواره‌ها، سیگنالهای ارسالی خود را بصورت قطبی و با دو حالت افقی و عمودی ارسال می‌کنند و گاهی اوقات نیز، بصورت دورانی، چپ گرد و راست گرد. در [[دیجیتال|سیستمهای دیجیتال]]، امکان ارسال [[اطلاعات طبقه‌بندی‌شده|دیتا]] و چندین [[تلویزیون|شبکه تلویزیونی]] و [[رادیویی]] بروی یک [[فرکانس]] وجود دارد.

== انواع ماهواره ==
; ماهواره ضد سلاح
ماهواره ضد سلاح، که بعضی مواقع ماهواره‌های کشنده نیز خوانده می‌شوند، ماهواره‌هایی هستند که برای خراب کردن ماهواره‌های دشمن و دیگر سلاح‌های مداری و اهداف دیگر طراحی شده‌اند؛ که [[آمریکا]] (در حال تحقیق و توسعه) و [[روسیه]]، از این نوع ماهواره‌ها، در اختیار دارند.
;ماهواره‌های ستاره‌شناختی
ماهواره‌های ستاره‌شناختی که برای مشاهده فاصله [[سیاره]]‌ها و[[کهکشان]]‌ها و دیگر اشیای خارجی فضا، استفاده می‌شود.
;ماهواره‌های زیستی
ماهواره‌های زیستی، ماهواره‌هایی هستند که برای حمل ارگانیسم‌های زنده، طراحی شده‌اند. عموماً برای آزمایش‌های علمی استفاده می‌شوند.
;ماهواره‌های مخابراتی
ماهواره‌های مخابراتی، ماهواره‌هایی هستند که برای اهداف ارتباط راه دور، در فضا قرار گرفته‌اند. ماهواره‌های مخابراتی مدرن، نوعاً از [[مدار زمین‌هم‌زمان|مدارهای زمین‌همگام]]، مولنیا (Molniya) و پایین‌زمینی استفاده می‌کنند.
;ماهواره‌های مینیاتوری
ماهواره‌های مینیاتوری، ماهواره‌هایی هستند که دارای وزن کم و سایز کوچک، به طور غیرعادی می‌باشند. طبقه‌بندی جدیدی که برای گروه بندی این ماهواره‌ها استفاده می‌شود، عبارت است از:
* ماهواره‌های کوچک (۵۰۰–۲۰۰ کیلوگرم)
* ماهواره‌های میکرو (زیر ۲۰۰ کیلوگرم)
* ماهواره‌های نانو (زیر ۱۰ کیلوگرم)
;ماهواره‌های هدایت‌کننده
ماهواره‌هایی هستند که از پخش کردن سیگنال‌های رادیویی استفاده می‌کنند تا دریافت کننده‌های [[موبایل]] را در زمین فعال نمایند تا مکان دقیق آن‌ها مشخص شود.
;ماهواره‌های اکتشافی
ماهواره‌های مشاهداتی زمین یا ماهواره‌های مخابراتی می‌باشند، که برای کاربردهای نظامی و [[جاسوسی]] مستقر شده‌اند.
;ماهواره‌های زمین‌شناسی
ماهواره‌های زمین‌شناسی، ماهواره‌هایی هستند که برای نظارت بر محیط، [[هواشناسی]] و ساختن [[نقشه]] استفاده می‌شوند.
; ماهواره‌های تتر
به ماهواره‌هایی که به وسیله یک کابل که به ماهواره‌ای دیگر متصل شوند، تتر (افسار) می‌گویند.
;ماهواره‌های هواشناسی
ماهواره‌های هواشناسی، که به طور ابتدایی برای نشان دادن [[آب و هوا|آب و هوای کره زمین]] به کار می‌روند.

== ایستگاه فضایی ==
{{اصلی|ایستگاه فضایی}}
ایستگاه فضایی، یک ساختار ساخته دست بشر می‌باشد که برای زندگی انسان در فضای خارج طراحی شده‌است. یک ایستگاه فضایی از انواع فضاپیماها به وسیله نقصش در نیرو محرکه زیاد یا امکانات بر زمین نشستن، متمایز می‌شود. به جای موتورهای دیگر به عنوان جا به جایی به و از ایستگاه استفاده می‌شود.

ایستگاه‌های فضایی برای باقی‌ماندن در مدار برای مدت کوتاهی طراحی شده‌اند، برای قسمتی از هفته یا ماه یا حتی سال.

== مدار ماهواره‌ها ==
{{اصلی|مدار (سیاره)}}
[[پرونده:Orbital motion.gif|بندانگشتی|حرکت مداری]]

ماهواره‌ها به دور زمین در یک مسیرِ بسته، که آن را مَدار می‌نامند درحال گردش هستند. ناظری که خارج از جو زمین قرار گرفته و به زمین می‌نگرد، مشاهده می‌کند که ماهواره‌ها در مسیرهایی به دور زمین در حال چرخشند. این مسیرها می‌توانند دایره‌ای و یا بیضوی باشند؛ اما مرکز زمین در هر حالت در مرکز این مسیر یا در نقطه کانونی آن قرار می‌گیرد. ماهواره در صورتی که تحت تأثیر نیروهای جاذبهٔ دیگری قرار نگیرد، همواره در صفحه‌ای به نام [[صفحه مداری]] به گردش خود به دور زمین ادامه می‌دهد. حرکت این صفحهٔ مداری، به دورهٔ مداری و زاویهٔ صفحه، با مدار [[استوا]] بستگی دارد. اگر این زاویه صفر باشد، صفحهٔ مداری منطبق بر صفحهٔ استوایی زمین می‌شود.

عناصر مداری؛ عناصری ششگانه‌اند و به تقلید از یوهان کپلر و بر اساس قوانین حرکت سیاره‌ای‌اش ([[قوانین کپلر]]) نامگذاری شده‌اند.
هر مدار، توسط این شش عنصر به طور کامل تعریف می‌شود و مقدارِ «مبدأ» زمانِ اعتبارِ پارامترها را مشخص می‌کند. برای این پارامترها، به دلیل تغییر جزئی مبناها، هر ۵۰ سال یک مبدأ جداگانه در نظر گرفته می‌شود تا تغییرات مبناها اصلاح گردد.

مدار واقعیِ (و عناصر مداری آن) اجرام، هنگامی که در معرض آشفتگی‌های گرانشی قرار می‌گیرند، تغییر می‌کند؛ بنابراین، مدارِ تعریف شده بوسیلهٔ عناصر مداری، فقط تَقریب ریاضیِ مداری در یک زمان خاص است، که مشخصهٔ مبدا؛ بیان کنندهٔ آن است.

عموماً ماهواره‌ها به روی چهار نوع مدار که بستگی به نوع کاربرد ماهواره دارد، قرار می‌گیرند:
* مدار پایین زمین(LEO) {{انگلیسی|Low Earth Orbit}}
* مدار قطبی(POLAR) {{انگلیسی|Polar Orbit}}
* مدار زمین‌ایست(GEO) {{انگلیسی|Geosynchronous Equatorial Orbit Elliptical}}
* مدار بیضوی {{انگلیسی|Elliptical Orbit}}

=== ماهواره‌های مدار پایین زمین ===
[[پرونده:Retrogradeorbit.gif|بندانگشتی]]

به ماهواره‌هایی که در در فاصله نسبتاً کمی از سطح زمین قرار دارند، ماهواره‌های [[مدار نزدیک زمین|مدار پایین زمین]] گفته می‌شود. بیشترین ارتفاع این نوع ماهواره‌ها از سطح زمین بین ۳۲۰ تا ۸۰۰ کیلومتر است. مسیر حرکت این ماهواره‌ها از غرب به شرق و همجهت با دَوَران زمین به دور خودش است.

زمان یک دور چرخش به دور زمین در این مدارها، حدود ۹۰ دقیقه است. این مدارها در ارتفاع نسبتاً کمی قرار دارند، در نتیجه می‌توان اجسام نسبتاً سنگین را با یک سیستم پرتاب کنندهٔ ساده در آن مدارها قرار داد. گفتنی است که بیشتر ماهواره‌هایی که در این مدارها قرار دارند، درصد زیادی (حدود ۵۰ درصد) از وقت خود را در سایهٔ زمین می‌گذرانند و باید مجهز به باتری‌هایی باشند که بتوانند وسایل الکترونیکی را در این مدت تغذیه کنند. این مدارها معمولاً برای مشاهدات و فعالیت‌های ماهواره‌های نظامی به کار برده می‌شوند.

به دلیل نزدیکی فاصلهٔ این نوع ماهواره‌ها از سطح زمین، سرعت حرکت این ماهواره‌ها خیلی بیشتر از سرعت دوران زمین بدور خودش است؛ سرعت این گونه ماهواره‌ها باید به حدی باشد تا به زمین سقوط نکنند. گاهی سرعت آنها به ۲۷٬۰۰۰ کیلومتر بر ساعت نیز می‌رسد.
برخی از ماهواره‌های [[هواشناسی]]، ماهواره‌های [[سنجش از دور]] و ماهواره‌های جاسوسی از این نوع‌اند.

=== ماهواره‌های مدار قطبی ===
[[پرونده:Polar orbit.ogg|بندانگشتی|مدار قطبی]]

نوعی از ماهواره‌ها را می‌گویند که مسیر مدار حرکت آنها عمود بر خط استوا و مسیر دَوران آن از قطبهای شمال و جنوب می‌گذرد. مدار قطبی بی شباهت به مدارات ارتفاع پایین نیست و تنها فرق اساسی آنها در جهت دَوران ماهواره است، ماهواره‌های مدار قطبی از شمال به جنوب در گردشند؛ برخلاف ماهواره‌های دیگر که از شرق به غرب است.

ماهواره‌های مدارات قطبی جهت مشاهده سطح زمین مورد استفاده قرارمی‌گیرند. وقتی که یک ماهواره مدار قطبی در حال دوران از شمال به جنوب بدور زمین است و چون زمین نیز خود از شرق به غرب در حال گردِش به دور خود است، این نکته باعث جاروب تمام نقاط موجود بر روی سطح زمین می‌گردد. این کار شبیه پوست کندن یک پرتقال است؛ قسمت به قسمت و در نهایت یک شکلِ تصویرِ کروی از سطح زمین.

بعضی از ماهواره‌های هواشناسی، ماهواره‌های [[سنجش از دور]] و ماهواره‌های جاسوسی از این نوع اند.

=== ماهواره‌های مدار زمین‌ایست ===
[[پرونده:Geosynchronous orbit.gif|بندانگشتی|مَدار زمین‌ایست]]

این نوع ماهواره‌ها در حالت کلی به روی [[مدار زمین‌ایست]] و بر بالای خط استوا، در فاصله ۳۵۷۸۶ کیلومتری از سطح زمین قرار داند.

مدارهای زمین‌ایست دوره گردِشی، درست برابر گردش زمین دارند. این مدار، مدار۲۴ ساعته نیز خوانده می‌شود. این ماهواره‌ها با سرعتی حدود سه کیلومتر درثانیه در مدار زمین‌ایست حرکت می‌کنند. برای ردیابی ماهواره احتیاج به سیستم پیچیده‌ای نیست ماهواره‌ها در مدارثابت زمینی، با تعداد کم، امکان ایجاد پوشش زیادی را در روی زمین دارند. به عنوان مثال سه ماهواره در روی این مدار برای پوشش بیشتر سطح زمین (به جز قطبها) کافی هستند.

ماهواره نسبت به زاویه‌ای که ایستگاه زمینی آن را می‌بیند، ثابت است، در نتیجه احتیاجی به تغییر جهت آنتن نیست ولی تنظیم آن ضروری است تعداد زیادی از ایستگاه‌های زمینی می‌توانند تحت پوشش یک ماهواره در این مدار قرار گیرند به طوری که آنتن هر ماهواره می‌تواند حداکثر ۴۲/۴ درصد سطح کره زمین را بپوشاند. این نوع ماهواره‌های در فضا در مکانی ثابت قرار دارند و همراه با دوران زمین بدور خود، می‌گردند و به دلیل همین ثبات دارای سایه‌ای ثابت (معروف به «جای‌پا») بر زمین هستند. به مدار geosynchronous مدار مدار زمین‌ایست و یا مدار کلارک نیز گفته می‌شود.

تمام [[ماهواره‌های مخابراتی]] و تلویزیونی از این نوع هستند.

=== ماهواره‌های مدار بیضوی ===
[[File:Elliptic orbit.gif|alt=مدار بیضوی|thumb]]
این ماهواره‌ها دارای مداری بیضوی هستند. دو نقطه مهم از مدار این ماهواره‌ها نقطه [[اوج]] و نقطه [[حضیض]] آنها است.
* قسمتی که به سطح زمین نزدیک می‌شوند به نام نقطه حضیض یا perigee نامیده می‌شود.
* قسمتی که از سطح زمین دور می‌شود به نام نقطه اوج یا apogee نامیده می‌شود.

مسیر حرکت و دوران این نوع ماهواره مانند ماهواره‌های قطبی از سمت شمال به جنوب است.

چون اکثر ماهواره‌های مخابراتی در مدار زمین‌ایست قرار گرفته‌اند، این ماهواره‌ها هیچ پوششی بروی قطب‌های شمال و جنوب ندارند. به همین دلیل و جهت پوشش قطب‌ها از ماهواره‌های مدار قطبی استفاده می‌شود. در واقع این نوع از ماهواره‌ها شمالی‌ترین و جنوبی‌ترین قسمت نیمکره‌ها را پوشش می‌دهند.

== منابع ==
{{پانویس}}
* [http://news.hrcglobal.net/modules/news/article.php?storyid=33 سالگشت پرتاب نخستین ماهواره فضایی]
* [http://www.iritn.com/?action=show&amp;type=news&amp;id=8676 ماهواره مخابراتی ایران]
* [http://www.aio.ir/index.php?name=News&amp;file=article&amp;sid=309 توضیحاتی درباره ماهواره اسپوتنیک-۱]
* [http://edu.tebyan.net/astronomy/12/01.htm آشنایی با ماهواره‌ها]

{{ویکی‌انبار-رده|Satellites}}

{{پرواز فضایی}}

[[رده:اختراعات روسیه]]
[[رده:داده‌ها و شبکه‌های هواشناسی]]
[[رده:سنجش از دور]]
[[رده:فضاپیمای بدون سرنشین]]
[[رده:ماهواره‌ها]]
[[رده:هوافضا]]</text></page>