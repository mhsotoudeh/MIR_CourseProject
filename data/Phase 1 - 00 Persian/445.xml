<page><title>ناصریان</title><text>[[پرونده:Apostles Peter and Andrew (Martorana).jpg|بندانگشتی|300px|چپ|یک تصویر قدیمی از یعقوب حواری و پولس رسول، هنرمند: ناشناس]]
واژه '''ناصریان''' یا '''نصارا''' {{انگلیسی|Nazaraeans، Nazoraeans}} از کلمه عبری נצר نَصَرَ به معنای "نگه داشتن" و "حفظ کردن" گرفته شده و برای تشخیص فرقه‌ای از قوم یهود استفاده می شده که اعتقاد داشتند عیسی، [[مسیحا]] بوده است. وقتی این فرقه به جهان غیر یهودی منشعب شد و با اقوام و نژادهای دیگر پیوند گرفت، با عنوان آئین [[مسیحی]] شناخته شد. ناصریان عموماً به عنوان اولین مسیحیانی پذیرفته شده‌اند که تحت رهبری [[یعقوب پسر حلفا|یعقوب عادل]](یکی از شاگردان عیسی) بوده‌اند.&lt;ref&gt;واژه نامه کلیسای مسیحی آکسفورد، انتشارات دانشگاه آکسفورد، ۱۹۸۹. ص ۹۵۷ و ۷۲۲&lt;/ref&gt;
در انجیل متی اصطلاح ناصری برای [[عیسی]] ناصری به کار رفته است. اشاره به فرقه نَصارا (به صورت جمع) برای اولین بار در عهد جدید توسط ترتلس انجام می‌گیرد.&lt;ref&gt;کتاب [[انجیل متی]] باب۲ آیه ۲۳ و [[اعمال رسولان]] باب۲۴ آیه ۵&lt;/ref&gt; پس از ترتلس این نام تا حدود قرن چهارم به کار نمی‌رود.

== نظر محققان بر اساس منابع موجود ==
اکثر محققان الهیات مسیحی، در قرن بیستم بر اساس ارجاعات مکرر کلیساهای اولیه متوجه انجیلی شده‌اند که برای ناصریان رسمیت داشته است. آنان معتقدند[[انجیل ناصریان]] را با وجود همه شباهت ها به عنوان انجیلی متفاوت از [[انجیل عبرانیان]] و [[انجیل ابیونی ها]] باید دانست.&lt;ref&gt;ا. ایوانز ، کتاب متون کهن برای مطالعات عهد جدید، سال ۲۰۰۵ میلادی، ISBN 978-1-56563-409-1 2005&lt;/ref&gt; انجیل ناصریان یک انجیل مفقود است و نسخه کامل آن در دسترس نیست. قسمت‌هایی به صورت اشارات و نقل قول‌هایی  باقی مانده که توسط شنیملچر(Schneemelcher) در کتاب آپوکرفای عهد جدید در ۳۶ آیه بازسازی شده است.&lt;ref&gt;شنیملچر، کتاب آپوکریفای عهد جدید، ج۱ ص ۱۶۰&lt;/ref&gt;
همهٔ آنچه که از اصل متن این انجیل باقی مانده عدد گذاری‌ها، نقل قول‌ها و تفسیرهایی از چند پدر کلیسایی هگسیپوس (Hegesippus)، [[اوریجن]](Origen)، [[یوسیبوس قیصریه|یوسیبوس]](Eusebius) و [[جروم]](Jerome)بوده است.&lt;ref&gt;رابرت ویلسون، کتاب آپوکریفای عهد جدید  ۱۹۹۱ ص ۱۵۹&lt;/ref&gt;

== ناصریان و قرآن ==
قرآن از [[عیسی]] با نامی که نظیر «نصارا» باشد ـ همچنان که انجیلها آورده اندـ&lt;ref&gt;متّی (71/24 و 23/2) و لوقا (37/18) و انجیل یوحنا (19/9 و 18/7 و 18/5) و جاهای دیگر عهد جدید&lt;/ref&gt;  یا نامی که عیسی را به شهر خاصی مرتبط سازد، هرگز یاد نکرده است.
به احتمال زیاد ارتباطی بین واژه «نصرانی» که مکرر قرآن از آن برای اشاره به مسیحیان  استفاده می کند با «فرقه ناصریان» وجود دارد.&lt;ref&gt;مائده/14 و82 و در سوره های دیگر&lt;/ref&gt;

== منابع ==
{{پانویس}}

[[رده:اصطلاحات مسیحی]]
[[رده:دوران آغازین مسیحیت و یهودیت]]
[[رده:کلمه‌ها و عبارت‌های عهد جدید]]</text></page>