<page><title>موسیقی سنتی ایرانی</title><text>{{تغییرمسیر|موسیقی ایرانی|مقاله کلی|موسیقی در ایران}}
{{جعبه اطلاعات میراث فرهنگی و معنوی بشر
|نام       = موسیقی اصیل ایرانی
|تصویر۱    = Mehmoonifinal2.jpg
|زیرنویس۱  =گروهی از زنان ایرانی در حال اجرای موسقی، نقاشی از آثار دوره صفوی در اصفهان
|تصویر۲    =
|زیرنویس۲  =
|کشورها    = {{پرچمک|ایران}} [[ایران]]
|بخش        =
|منطقه۱    = [[آسیا]] و [[اقیانوسیه]]
|منطقه۲    =
|منطقه۳    =
|منطقه۴    =
|منطقه۵    =
|کد        = [http://www.unesco.org/culture/ich/index.php?lg=en&amp;pg=00011&amp;RL=00279 ۰۰۲۷۹]
|تاریخ     = ۲۰۰۹
|معیار     =R.1 R.2 2.3 2.4.R.5
|وضعیت     =
|پانویس جعبه= میراث فرهنگی
}}
{{موسیقی ایران}}
{{هنرهای ایرانی}}
'''موسیقی اصیل ایرانی'''، شامل دستگاه‌ها، نغمه‌ها، و آوازها، از سالها پیش از میلاد مسیح تا به امروز سینه به سینه در متن مردم ایران جریان داشته، و آنچه دل‌نشین‌تر، ساده‌تر و قابل‌فهم تر بوده‌است امروز در دسترس است، بخش بزرگی از [[آسیای میانه]]، [[افغانستان]]، [[پاکستان]]، [[جمهوری آذربایجان]]، [[ارمنستان]]، [[ترکیه]]، و [[یونان]] متأثر از این موسیقی است و هرکدام به سهم خود تأثیراتی در شکل گیری این موسیقی داشته‌اند، از موسیقی‌دان‌ها یا به عبارتی نوازندگان موسیقی در [[ایران باستان]] می‌توان به «[[باربد]]» و «[[نکیسا]]» و «[[رامتین (موسیقیدان)|رامتین]]» اشاره کرد.

== ردیف ==
[[پرونده:IranianMusicGroup.jpg|بندانگشتی|چپ|250px|اثری از [[کمال‌الملک]]]]
{{نوشتار اصلی|ردیف (موسیقی)}}
موسیقی ردیف دستگاهی امروز ایران از دورهٔ [[آقا علی‌اکبر فراهانی]] (نوازندهٔ تار دورهٔ [[ناصرالدین شاه]]) باقی‌مانده‌است. آقا علی اکبر فراهانی به‌واسطهٔ میرزا تقی خان فراهانی ([[امیر کبیر]]) برای نشر موسیقی ایرانی به دربار دعوت شد. سپس این موسیقی توسط [[آقا غلامحسین]] (برادر زاده آقا علی‌اکبر) به دو پسر علی‌اکبرخان به نام‌های [[میرزا حسینقلی]] و [[میرزا عبدالله]]، آموخته شد و آنچه از موسیقی باستانی ایران امروزه مورد استفاده‌تر و معروف‌تر است، دسته‌بندی موسیقی توسط این دو استاد در قالب مجموعه نواخته‌ها و آموزش هایشان است که به نام «ردیف موسیقی» نامیده می‌شود.

ردیف در واقع مجموعه‌ای از مثال‌های ملودیک در موسیقی ایرانی است که تقریباً با واژهٔ رپرتوار در موسیقی غربی هم‌معنی است. یک مجموعهٔ ردیف، مجموعه مثال‌هایی موسیقایی از هر کدام از گوشه‌های یک دستگاه‌است که بیانگر نسبت نت‌های مورد استفاده در آن گوشه و حال و هوای احساسی آن است.

گردآوری و تدوین ردیف به شکل امروزی از اواخر سلسلهٔ زند و اوایل سلسلهٔ قاجار آغاز شده‌است. یعنی در اوایل دورهٔ قاجار سیستم مقامی موسیقی ایرانی تبدیل به سیستم ردیف دستگاهی شد و جای مقام‌های چندگانه را هفت دستگاه و پنج آواز گرفت.

از اولین راویان ردیف می‌توان به خاندان فراهانی یعنی آقا علی اکبر فراهانی - میرزا عبدالله - آقاحسینقلی و... اشاره کرد. ردیف‌هایی که اکنون موجودند شامل [[ردیف میرزا عبدالله]]، [[ردیف آقاحسینقلی]]، [[ردیف ابوالحسن صبا]]، ردیف عالی علی اکبر شهنازی، ردیف موسی معروفی، ردیف دوامی، ردیف طاهرزاده (که شیوه او توسط نورعلی خان برومند بصورت ردیف گردآوری شد)، ردیف محمود کریمی، ردیف سعید هرمزی، ردیف مرتضی نی‌داوود و... هستند.{{مدرک}}
امروزه، ردیف میرزا عبدالله، ردیف صبا، ردیف شهنازی و دوامی کاربری بیشتری دارند و بیشتر در مکاتب درس موسیقی آموزش داده می‌شوند.{{مدرک}}

=== دستگاه ===
{{نوشتار اصلی|دستگاه (موسیقی)}}
هر دستگاه موسیقی ایرانی، توالی‌ای از [[پرده (موسیقی)|پرده‌های]] مختلف موسیقی ایرانی است که انتخاب آن توالی حس و شور خاصی را به شنونده انتقال می‌دهد. هر دستگاه از تعداد بسیاری [[گوشه موسیقی]] تشکیل شده‌است و معمولاً بدین شیوه ارائه می‌شود که از درآمد دستگاه آغاز می‌کنند، به گوشهٔ اوج یا مخالف دستگاه در میانهٔ ارائه کار می‌رسند، سپس با فرود به گوشه‌های پایانی و ارائهٔ [[تصنیف]] و سپس [[رِنگ|رِنگی]] اجرای خود را به پایان می‌رسانند. موسیقی سنتی ایران شامل هفت دستگاه و پنج آواز است. هفت دستگاه ردیف موسیقی سنتی ایرانی عبارت‌اند از:
* [[دستگاه شور]]
* [[دستگاه سه‌گاه]]
* [[دستگاه چهارگاه]]
* [[دستگاه همایون]]
* [[دستگاه ماهور]]
* [[دستگاه نوا]]
* [[دستگاه راست‌پنج‌گاه]]

=== آواز ===
[[آواز]] معمولاً قسمتی از دستگاه مورد نظر است که می‌توان آنرا ''دستگاه فرعی'' نامید. آواز از نظرفواصل با دستگاه مورد نظر یکسان یا شبیه بوده و می‌تواند شاهد و یا ایست متفاوتی داشته باشد. به‌طور مثال آواز دشتی از متعلقات دستگاه شور و از درجه پنجم آن بوده و به عنوان مثال اگر شور سل را در نظر بگیریم، دارای نت شاهد و ایست ((ر)) می‌باشد. بدین ترتیب در آواز شور ملودی با حفظ فواصل دستگاه شور روی نت ((ر)) گردش می‌کند و در نهایت روی همان نت می‌ایستد. به‌طور کلی هر آواز پس از ایست موقت روی ایست خودش، روی ایست دستگاه اصلی (در این‌جا شور) باز می‌گردد. آوازهای متعلق به دستگاه موسیقی ایرانی ۵تا هستند و عبارت‌اند از:
* [[آواز ابوعطا]]، متعلق به [[دستگاه شور]] (درجه دوم)
* [[آواز بیات ترک]] ([[آواز بیات زند|بیات زند]])، متعلق به دستگاه شور، (درجه سوم)
* [[آواز افشاری]]، متعلق به دستگاه شور، (درجه چهارم)
* [[آواز دشتی]]، متعلق به دستگاه شور، (درجه پنجم)
* [[آواز بیات اصفهان]]، متعلق به [[دستگاه همایون]]، (درجه چهارم)

== تاریخچه موسیقی ایرانی ==
{{نوشتار اصلی|تاریخ موسیقی ایران}}
[[پرونده:Harp-Sassanid.png|چپ|بندانگشتی|سنگ‌نگارهٔ زنان موسیقی‌دان در [[طاق بستان]] که در حال نواختن [[چنگ (ساز)|چنگ]] هستند.]]

از مهمترین مُهرنگاره‌های خنیاگری (:موسیقی) در جهان؛ باید از آنچه که در «[[تپه چغامیش]]» [[دزفول]] برجای مانده، یاد کرد که در سالهای ۱۹۶۱–۱۹۶۶ میلادی، یافت شده است. این مهرنگاره ۳۴۰۰ ساله؛ سیمایی از بزم رامشگران را نشان می‌دهد. در این بزم باستانی، دسته‌ای خنیاگر(:نوازنده) دیده می‌شوند که هر کدام، به نواختن سازی سرگرم هستند. چگونگی نواختن و نشستن این رامشگران، نشان می‌دهد که آنها، نخستین دسته خنیاگران(:ارکستر) جهان هستند. در این گروه رامشگران، می‌بینیم که نوازنده‌ای «[[چنگ (ساز)|چنگ]]» و دیگری «[[شیپور]]» و آن دیگر «[[تنبک]]» می‌نوازد. چهارمین رامشگر در این میان، خواننده‌ای است که «[[آواز]]» می‌خواند. همچنین در این بزم کهن، آزاده‌ای را می‌بینیم که بر فرشی نشسته و از او پذیرایی می‌شود. ما همانند این خنیاگران را در ایلام و در سده ۲۷ پیش از میلاد و از زمان پادشاهی «پوزوز این شوشیناک» در شوش می‌شناسیم. از همین گاه، مُهر و نشانه‌هایی در دست است که نشان می‌دهند، خنیاگران بسیاری در ایران می‌زیستند. در این هنگام، نواختن چنگ بسیار گسترش داشته است و این ساز از ساخته‌های ایرانیان است. ما، نگاره‌ای را در دست داریم و میدانیم که در پادشاهی «شوکال ماه هو» و از سده ۱۷ پیش از میلاد در ایران، تار نواخته می‌شد. با یافتن یک کنده کاری در ایلام بازهم آگاهی داریم که خنیاگران ایرانی؛ دَف را همراه چنگ می‌نواختند. در این کنده کاری همچنین دیده می‌شود که از میان ۱۱ تن خنیاگر؛ ۸ تن چنگ، ۲ تن نی و یک تن دهل می‌نوازند. ۱۵ زن خواننده، در میان رامشگران دیده می‌شوند که در حال کف زدن هستند. باید افزود که از این نمونه‌ها در سراسر ایران بسیار دیده شده است. ما به یاری باستان شناسی از لرستان مانند ایلام آگاهی داریم که در این بخش از ایران هم از سده ۹ پیش از میلاد، تار نواخته می‌شده است. در بخشهای دیگری از ایران و از سال ۵۵۹ پیش از میلاد، سفالهایی در تپه سیلک کاشان و مرودشت پیدا شده که سیمایی از پایکوبی و دست افشانی بر آنها نگارگری شده است.&lt;ref&gt;''[[امرداد (هفته‌نامه)|هفته نامه امرداد]]''، شنبه ۲۵ آذر ۱۳۹۱، سال سیزدهم، شماره ۲۸۸، ص ۶.&lt;/ref&gt;

پس از وارد شدن [[آریاییان]]، از آنجا که در برپا داشتن آیین‌های کیشی آریاییان رقص و موسیقی به کار بسته نمی‌شد و چندان ارجی نداشت، این دو هنر چنان‌که بایست در میان آنان پیشرفت نکرده و در آثار و نوشته‌های آن روزگاران جای پایی از خود باز نگذاشته‌است.&lt;ref&gt;''تاریخ رقص در ایران''، یحیی ذکاء، مجلهٔ هنر و مردم، شمارهٔ ۱۹۱–۱۹۲، ص ۳۸ و بعد&lt;/ref&gt;

اصطلاح «خنیای باستانی ایرانی» حروف نویسی خالص کلمات ایرانی است که ترجمه آن عبارت از «موسیقی ایران باستان» و یا به عبارت دیگر «موسیقی سنتی ایران» است. این اصطلاح ایرانی امروزه بخوبی قابل درک است ولی در مقایسه با اصطلاح پر مصرف «موسیقی اصیل» که معنای آن نیز همان است، به ندرت استفاده می‌شود. با استفاده از شواهد کاویده شده، مانند تندیس کشف شده در ساسا، سوابق موسیقی بخوبی به دوران [[امپراتوری ایلامی]] (۶۴۴–۲۵۰۰ قبل از میلاد) برمی گردد. بطور مشهود، اطلاعات کمی در خصوص موسیقی این دوره در دسترس است. تنها استثناء ابزار باقی‌مانده موسیقی مانند گیتارها، عودها و فلوت‌هایی که ابداع و نواخته شده، می‌باشند. گفته می‌شود ابزار موسیقی مانند «باربت» ریشه در این دوران یعنی حدود سال ۸۰۰ قبل از میلاد داشته‌است.

از [[هردوت]] نقل است که در دوران [[امپراتوری هخامنشی]] که به «امپراطوری پارسی» نیز معروف است، موسیقی نقش مهمی بخصوص در محاکم دادگاهی داشته‌است. او می‌گوید که وجود موسیقی برای مراسم مذهبی پرستش خداوند، بسیار ضروری بوده‌است. بعدها یعنی پس از ابلاغ دین پیامبر [[زرتشت]]، میترا، شخصی که بعنوان "داواً یک خدای دروغین یا شیطان و همچنین بتان دیگر بیشتر و بیشتر مقبول واقع شدند.

اصطلاح «خنیای باستانی ایرانی» یک اصطلاح مربوط به عصر پس از هخامنشیان می‌باشد. فارسی ([[زبان فارسی|فارسی]]) زبان مورد استفاده در دادگاه‌ها بهمراه زبان پهلوی، زبان رسمی دوران امپراطوری ساسانی (۶۴۲–۲۲۴ میلادی) بوده و در برگیرنده اکثریت همان کلمات و همان گرامر زبان پهلوی بوده‌است. بنابر این کلمه مورد استفاده برای موسیقی در دوران ساسانی و در دوران ناب فارسی معاصر در واقع کلمه '''خنیا'' می‌باشد. اگر چه اصلیت مدل موسیقی ایرانی هنوز نامشخص است، تحقیقات باعث آشکار شدن جوانب جدیدی از آن شده‌است. [[باربد]] که یکی از موسیقی دانان دادگاه [[امپراتوری ساسانی]] بود، اولین سیستم موزیکال خاور میانه که با نام سلطنتی خسروانی شناخته می‌شود را ابداع نموده و آن را به شاه خسرو (خسروان) تقدیم نمود. همچنین بسیاری از نام‌های فعلی مدهای موسیقی، در موسیقی سنتی ایران نیز وجود داشته‌اند،»[[دستگاه|دستگاه‌ها]] از زمان‌های باستان زبان به زبان به امروز رسیده‌اند، اگرچه بسیاری از مدها و ملودی‌ها احتمالاً به دلیل تهاجم اعراب که موسیقی را بعنوان مسئله‌ای غیراخلاقی می‌دانستند، از بین رفته‌اند.

موسیقی سنتی ایرانی نوعی [[بدیهه گویی]] بوده و اساس آن یک سری از مدل‌ها قیاسی است که باید حفظ شوند. هنر آموزان و استادان دارای ارتباطی سنتی بوده‌اند که این ارتباط در قرن بیستم و به موازات حرکت تعلیم موسیقی به دانشگاه‌ها و هنرستان‌ها رو به زوال نهاده‌است.

یک نمایش مرسوم این موسیقی، از «پیش درآمد» (مقدمه اولیه)، «درآمد» (مقدمه)، «تصنیف» (آهنگ، وزن دار بهمراه آواز خواننده)، «چهار مضراب» (وزن دار) و تعداد انتخابی «گوشه» (حرکات) تشکیل می‌شود. بصورت غیر مرسوم، این قسمت‌ها را می‌توان تغییر داده و یا حذف نمود. با نزدیک شدن به پایان دوره صفویه (۱۷۳۶–۱۵۰۲)، نواختن گوشه‌های پیچیده ۱۰، ۱۴ و ۱۶ ضرب متوقف گردیدند. امروزه قطعات در حالت ۶ یا حداکثر ۷ ضرب نواخته می‌شوند که مایه تاسف است. بسیاری از ملودی‌ها و مدهای این موسیقی در [[مقام|مقام‌ها]] [[موسیقی ترکی|ترکی]] و [[موسیقی عربی]] می‌شوند. تفصیل اینکه باید بصورت مشخص اظهار کنیم که اعراب پس از تهاجم به امپراطوری ایران، سرزمین‌های تسخیر کرده را با نام «جهان اسلام» معرفی نمودند. اگر چه اکثر حاکمان عرب فعالیت‌های مرتبط با موسیقی را ممنوع اعلام کردند، دیگران به موسیقی دانان ایران دستور دادند که قطعاتی را به صورت کتاب تصنیف کنند که به عربی آن را «کتاب موسیقی کبیر» بمعنای کتاب فراگیر موسیقی می‌خواندند. بیش از تأثیرات امپراطوری ساسانی، این دلیل دیگری بر این واقعیت است که ملودی‌های موسیقی سنتی ترکیه، سوریه، عراق و مصر شامل اسامی مقیاس‌ها و مدهای ایرانی هستند.

در طول تاریخ؛ موسیقی سنتی بیشتر با صوت در ارتباط بوده‌است؛ و حتی سرایندگان نقشی اساسی را در خلق و اجرای آن داشته‌اند: او تصمیم می‌گیرد چه حالتی جهت ابراز مناسب بوده و اینکه چه [[دستگاه|دستگاهی]] مرتبط به آن است. در خیلی از موارد، سراینده مسئولیت انتخاب شعری که باید با آواز خوانده شود را نیز برعهده دارد. چنانچه برنامه نیاز به یک خواننده داشته باشد، خواننده باید با حداقل یک آلت بادی یا سیمی و حداقل یک نوع آلت ضربی همراهی گردد. البته می‌توان یک مجموعه از آلات موسیقی را یکجا داشت ولی سراینده اصلی نقش خود را ابقاء نماید. زمانی لازم بود که نوازندگان خواننده را با نواختن چندین قطعه بصورت تکی همراهی کنند. بصورت سنتی، موسیقی در حال نشسته و در محل‌های مزین شده به پشتی و گلیم نواخته می‌گردید. گاهی در این محلها شمع روشن می‌کردند. گروه نوازندگان و سراینده نوع [[دستگاه]] و اینکه کدام گوشه‌ها اجرا شوند را با توجه به شرایط زمانی و مکانی و... مشخص می‌نمودند.

قبل از حمله اعراب، ملودی هائی که در آن نغمه هائی از "اوستا کتاب دینی پیامبر زرتشت مذهب [[مازدین]]، زمزمه با نواخته می‌شد که با آن حال و هوا همخوانی داشت. واژه «گاه» دو معنی دارد: در زبان پهلوی هم بمعنای «گاث» (عبادت کننده اوستائی) و همچنین «زمان». حالات «یک گاه، دو گاه، سه گاه چهار گاه، پنج گاه، شش گاه و هفت گاه» را جهت بیان داستان هائی کاث‌ها از یک تا هفت زمزمه می‌نمودند. اخیراً کشف شده که حالت «راست» (ادبی. حقیقت) جهت بیان داستان هائی در خصوص افراد یا کارهای درستکار و «شکسته» (ادبی. شکسته) برای بیان داستان‌ها دربارهٔ خطا کاران استفاده می‌شده‌اند. حالت «همایون» در هنگام نماز صبح اجرا می‌گشت. اکثر این حالت‌ها، بجز احتمالاً «شش گاه» و «هفت گاه» هنوز در سیستم امروزی مورد مصرف دارد. علی‌رغم وجود این شواهد، نوازندگان هنوز تمایل به نسبت دادن مستقیم معنی «گاه» به «زمان» یا «مکان» حرکت یک آلت موسیقی دارند.

هنگامی که اسلام بعنوان مذهب مسلط ایران پذیرفته گردید، تصمیم حکمرانان منع کلی موسیقی و بعدها دلسرد کردن مردم از زمزمه ادعیه [[مازدین]] در این مدها بود. موسیقی سنتی تا قرن بیستم در دادگاه‌ها نواخته می‌گردید. در زمان حکومت اسلامگرایان افراطی قرون وسطی، موسیقی بصورت مخفیانه نواخته می‌شد.

شایان ذکر است که چند تحرک احتمالاً باستانی محسوب نشده و فقط خیلی قدیمی هستند. همانگونه که در طول تاریخ سابقه داشت، موسیقی سنتی ایرانی به عملکرد خود بعنوان ابزاری روحانی ادامه داده و کمتر بعنوان وسیله تفریح به آن نگاه می‌شد. آثار موسیقی امکان تغییر گسترده از آغاز تا پایان و معمولاً بصورت تغییر بین قطعات پایین، تفکری، نمایش پهلوانی نوازندگی با نام [[تحریر]] را داشتند. تعامل متون مذهبی بعنوان غزل جایگزین غزل‌های بزرگی گردید که توسط شاعران صوفی قرون وسطی خصوصاً [[حافظ]] و [[رومی|جلال الدین رومی]] سروده شده بودند. علاوه بر این موسیقی ایرانی دریافتی از دردها رنج‌ها خوشیها یک تمدن چندین تکهٔ یک پارچه‌است که امروزه بسیاری از یادبودهای آن مانند گوشه‌ها (حسینی جامه دران شبدیز...)گواه این مدعاست.

== چهره‌های موسیقی ایرانی ==
{{اصلی|چهره‌های موسیقی ایرانی}}
*[[محمد رضا شجریان]]
*[[همایون شجریان]]

== سازها ==
 {{چندستون}}
* [[نی (ابزار موسیقی)|نی]]
* [[دف]]
* [[تار]]
* [[سه‌تار]]
* [[دوتار]]
* [[کمانچه]]
* [[قیچک]]
* [[قانون (ساز)|قانون]]
* [[شورانگیز]]
* [[تمبک]]
 {{چندستون-شکست}}
* [[چنگ]]
* [[رباب]]
* [[تنبور]]
* [[سنتور]]
* [[بربط]]
* [[عود]]
* [[دایره]]
* [[ضرب]]
* [[چگور]]
* [[تمبیره]]
 {{چندستون-شکست}}
* [[سرنا]]
* [[دودوک]] ([[بالابان]])
* [[نی انبان]]
* [[قره نی]]
* [[دون علی]]
* [[دوضاله]] یا [[دوزله]]
* [[دهل]]
* [[دمام]]
* [[تاس]]
* [[نقاره]]
 {{چندستون-شکست}}
* [[زنگ]]
* [[طبل]]
* [[کرنا]]
* [[کوس (ساز)]]
* [[دیوان]]
* [[هزار تار]]
* [[چنگ]]
* [[سنتور ایستاده]]
* [[اکتار|اِکتار]] (سازی تک سیمه)
* و سایر سازهای مربوط به مناطق مختلف و محلی
{{چندستون-پایان}}

== موسیقی نواحی ایران ==
* [[موسیقی بلوچی]]
* [[موسیقی آذری]]
* [[موسیقی بختیاری]]
* [[موسیقی جنوب ایران]]
* [[موسیقی خراسانی]]
* [[موسیقی گیلکی]]
* [[موسیقی قزوین]]
* [[موسیقی کردی]]
* [[موسیقی لرستان]]
* [[موسیقی مازندران]]
* [[موسیقی نمکدره‌ای]]
* [[موسیقی همدان]]

== نگارخانه ==
&lt;gallery perrow="۷"&gt;
Festival.jpg|اجرای برنامه توسط محمدرضا شجریان، محمدرضا لطفی و ناصر
File:Musiccollage.jpg|بزرگان موسیقی ایران
&lt;/gallery&gt;

== جستارهای وابسته ==
* [[ربع پرده]]
* [[موسیقی مروگی]]
* [[شش مقام]]
* [[موسیقی افغانی|موسیقی افغانستانی]]
* [[ادبیات فارسی]]
* [[دستگاه]]

== پانویس ==
{{پانویس}}

== منابع ==
* چشم‌انداز موسیقی ایران- دکتر ساسان سپنتا- انتشارات ماهور
* گام‌های گمشده- مرتضی حنانه- انتشارات سروش
* دستور تار و سه‌تار، دوره متوسطه- حسین علیزاده- انتشارات ماهور
* [[:w:en:Music_of_Iran،|ویکی‌پدیای انگلیسی]]

== پیوند به بیرون ==
{{انبار-رده|Folk music of Iran}}
* [http://www.radiogolha.com رادیو گلها - جمع‌آوری و بخش مجدد برنامه‌های گلها بر روی اینترنت]
* [http://www.gooshe.net/سازهای-موسیقی-ایرانی/سازهای-محلی/ نقشه چندرسانه‌ای سازها و نغمه‌های موسیقی نواحی ایران]

{{درگاه|موسیقی}}
{{هنر ایرانی}}
{{میراث فرهنگی و معنوی یونسکو در ایران}}
{{ردیف موسیقی ایرانی}}
{{موضوعات ایران}}
{{سازهای موسیقی ایرانی}}
{{سازهای ابداعی محمدرضا شجریان}}

[[رده:موسیقی سنتی ایرانی| ]]
[[رده:موسیقی خاورمیانه]]
[[رده:میراث فرهنگی و معنوی یونسکو در ایران]]
[[رده:هنر ایرانی]]</text></page>