<page><title>اسکاتلند</title><text>{{coord|55|57|N|3|12|W|type:country|display=title}}
{{جعبه اطلاعات کشور
|نام اصلی = Alba / Scotland
|نام فارسی رسمی = اسکاتلند
|نام عادی = اسکاتلند
|تصویر پرچم = Flag of Scotland.svg
|تصویر نشان ملی = Royal Standard of Scotland.svg
|شعار ملی = در تلاشم برای دفاع، خداوندا از من دفاع کن
|سرود ملی = [[سرود ملی اسکاتلند|گل اسکاتلند، اسکاتلند دلاور]]
|نقشه = Scotland in the UK and Europe.svg|thumb|200px
|پایتخت = [[ادینبرو]] |latd=55|latm=57|latNS=N|longd=3|longm=12|longEW=W
|بزرگ‌ترین شهر = [[گلاسگو]]
|زبان رسمی = [[زبان انگلیسی|انگلیسی]]، [[گیلیک اسکاتلندی]]، [[اسکاتس]]
|نوع حکومت = مشروطه سلطنتی
|نوع حاکمان = • [[ملکه سلطنتی|ملکه]]{{سخ}}• وزیر{{سخ}}• [[نخست‌وزیر]]
|نام حاکمان = [[ملکه الیزابت دوم]]{{سخ}}[[نیکلا استرجن]]{{سخ}}[[ترزا می]]
|نحوه تشکیل =
|موارد منجر به تشکیل =
|تاریخ تشکیل =
|مساحت = ۷۸٬۳۸۷
|رتبه مساحت =
|درصد آبها = ۱٬۹
|سال برآورد جمعیت = [[۲۰۱۴ (میلادی)|۲۰۱۴]]
|جمعیت = ۵٬۳۲۷٬۷۰۰&lt;ref&gt;{{cite news|url=http://www.bbc.com/news/uk-scotland-32531422|title=Scotland's population 'highest ever'=BBC|date= 30 April 2015|accessdate=18 May 2015}}&lt;/ref&gt;
|تراکم جمعیت = ۶۵
|سال تولید ناخالص داخلی = ۲۰۱۴
|تولید ناخالص داخلی = ۲۴۶ میلیارد دلار
|رتبه تولید ناخالص داخلی =
|سرانه تولید ناخالص داخلی =
|رتبه سرانه تولید ناخالص داخلی =
|سال شاخص توسعه انسانی =
|شاخص توسعه انسانی =
|رتبه شاخص توسعه انسانی =
|وضع شاخص توسعه انسانی =
|واحد پول = [[پوند استرلینگ]]
|کد واحد پول = GBP
|منطقه زمانی = GMT
|منطقه زمانی تابستانی = BST
|utc = ۰
|dst = +۱
|کد بین‌المللی خودرو =
|دامنه اینترنتی = {{چر}}[[.uk]]
|پیش‌شماره تلفنی = ۴۴
|}}

'''اسکاتلند''' (به [[زبان انگلیسی|انگلیسی]]: ''Scotland'' به [[گیلیک اسکاتلندی]]: ''Alba'') واحدی سیاسی است در شمال غرب [[اروپا]] که یک‌سوم شمالی [[بریتانیای کبیر]] را دربر می‌گیرد. اسکاتلند دومین کشور بزرگ بریتانیاست که از انگلستان کوچکتر است ولی به لحاظ وسعت و جمعیت آن از مجموع ولز و ایرلند شمالی بیشتر است.

اسکاتلند همراه با [[انگلستان]]، [[ولز]] و [[ایرلند شمالی]] کشور بریتانیای کبیر را تشکیل می‌دهد. در کنار خاک اصلی، اسکاتلند هم‌چنین ۷۹۰ جزیره دارد که جزایر شمالی و هبریدز از آن جمله هستند.&lt;ref&gt;[http://www.woodlands-junior.kent.sch.uk/customs/questions/britain/scotland.htm ProjectBritain]، بازدید: سپتامبر ۲۰۱۲.&lt;/ref&gt; از این تعداد ۹۳ جزیره با داشتن %۲ جمعیت کشور، مسکونی هستند.&lt;ref name="F"&gt;[http://www.bbc.co.uk/persian/business/2014/09/140906_scotland_in_numbers.shtml  اقتصاد اسکاتلند از درآمد و بدهی تا بیکاری و هزینه‌های زندگی ] بی‌بی‌سی فارسی، ۱۵ شهریور ۱۳۹۳&lt;/ref&gt;

پایتخت اسکاتلند شهر تاریخی [[ادینبرو]] (یا "ادینبورگ") است.

در آب‌های اسکاتلند در دریای شمال ذخایر مهمی از [[نفت خام]] وجود دارد.

اسکاتلند و انگلستان تا سال [[۱۷۰۷ (میلادی)|۱۷۰۷]] کشورهایی با پادشاهی مستقل بودند اما در تاریخ یکم ماه مه ۱۷۰۷ دو کشور طی توافقنامه‌ای با هم متحد شده، کشور «پادشاهی متحد بریتانیای کبیر» را به وجود آوردند.

پرچم کنونی بریتانیای کبیر از ترکیب [[پرچم اسکاتلند]] (زمینه آبی، ضربدر سفید) و [[پرچم انگلستان]] (زمینه سفید، صلیب سرخ) به وجود آمده‌است.

== تاریخچه ==
[[پرونده:Royal Coat of Arms of the Kingdom of Scotland.svg|بندانگشتی|چپ|نشان سلطنتی اسکاتلند]]
[[پادشاهی اسکاتلند]] در [[قرون وسطا]] کشوری مستقل بود. پیوند اسکاتلند با انگلستان به شکل رسمی در سال ۱۶۰۳ آغاز شد که جیمز ششم، پادشاه اسکاتلند تاج و تخت انگلستان را به ارث برد و به شاه [[جیمز یکم (انگلستان)|جیمز اول]] در این کشور هم بدل شد. اسکاتلند و انگلستان هنوز روی کاغذ از هم جدا بودند اما تاج پادشاهی هر دوی این کشورها را به طوری اتفاقی یک نفر بر سر گذاشت. این شرایط تا تصویب «[[قانون اتحاد بریتانیا]]» در سال ۱۷۰۷ که پادشاهی‌های انگلستان و اسکاتلند را تا امروز به یکدیگر ملحق ساخته، ادامه داشت.&lt;ref name="B"&gt;روشنگری اسکاتلندی. مترجم: محسن رنجبر. منبع: وب‌سایت تاریخ تفکر اقتصادی. در: روزنامه دنیای اقتصاد. شماره ۲۴۴۷ ۱۳/۶/۹۰. صفحه ۲۹ (اندیشه اقتصاد).&lt;/ref&gt;

پیش از سال ۱۷۰۷ تماس بسیار اندک یا حتی همدلی بسیار کمتری میان این دو کشور وجود داشت. تمام اسکاتلندی‌ها [[پرسبیتری]] یا [[یعقوبی یهودی]] و این به تنهایی برای ایجاد بیگانگی میان آنها و چهار پنجم از جمعیت انگلستان بسنده بود. اسکاتلندی‌های بسیار اندکی به جنوب سفر می‌کردند و تعداد انگلیسی‌هایی که روانهٔ شمال می‌شدند حتی از آنها هم کمتر بود. [[فرانسه]]، متحد سنتی اسکاتلند، دشمن سنتی انگلستان بود. عالمان و روحانیان اسکاتلندی برای ادامهٔ تحصیلات و الهام‌گیری‌های فکری به دانشگاه‌ها و حوزه‌های علمیهٔ اروپای قاره‌ای می‌نگریستند و نه به انگلستان.&lt;ref name="B" /&gt;

دست کم سه شورش خونبار [[یعقوبی‌گرایی|یعقوبی‌ها]] در سال‌های ۱۶۹۰، ۱۷۱۵ و ۱۷۴۵ بنیان‌های اسکاتلند را به لرزه درآورد. در پی این رخدادها اشراف اسکاتلند قدرت [[نظام ارباب رعیت]] باقی‌مانده خود را از دست دادند و [[هایلند (اسکاتلند)|هایلند]] فتح شدند و تحت کنترل درآمدند. کلیسای اسکاتلند به ندرت فشار پدید آمده در روابط تازهٔ خود با کلیسای اسقفی را تحمل می‌کرد و دست آخر دچار چنددستگی شد.&lt;ref name="A" /&gt;

== سیاست ==
با وجود آنکه اسکاتلند در امور سیاسی بین‌المللی مانند عضویت در [[اتحادیه اروپا]] و عضویت در [[سازمان ملل متحد]] و برخی از امور داخلی نظیر برخی از [[انتخابات در بریتانیا|انتخابات‌ها]] نظیر [[انتخابات سراسری بریتانیا]] به عنوان بخشی از [[پادشاهی متحد]] به حساب می‌آید؛ ولی دارای نظام حقوقی و نظام آموزشی مستقل از انگلستان، ولز و ایرلند شمالی است.

[[دولت محلی اسکاتلند]] نظام بهداری و درمانی عمومی را همچنان رایگان نگهداشته است و دانشجویان اسکاتلندی نیز از پرداخت شهریه‌های دانشگاهی معاف هستند.&lt;ref name="C"&gt;[http://www.bbc.co.uk/persian/world/2012/05/120525_008-scotland-independence.shtml حزب ملی اسکاتلند کمپین خود برای استقلال از بریتانیا را آغاز کرد] بی‌بی‌سی فارسی، ۲۵ مه ۲۰۱۲–۵ خرداد ۱۳۹۱.&lt;/ref&gt;

[[همه‌پرسی استقلال اسکاتلند (۲۰۱۴)|همه پرسی تاریخی]] در مورد [[استقلال اسکاتلند]] روز پنجشنبه ۱۸ سپتامبر ۲۰۱۴ میلادی (۲۷ شهریور ۱۳۹۳) برگزار شد که مردم به آن %۵۵ رای مخالف دادند.&lt;ref&gt;[http://www.bbc.co.uk/persian/world/2014/09/140918_l45_scot_referandum_results  همه‌پرسی استقلال اسکاتلند ] بی‌بی‌سی فارسی، ۲۷ شهریور ۱۳۹۳&lt;/ref&gt; با این که احزاب سنتی بریتانیا یعنی [[حزب محافظه‌کار (بریتانیا)|حزب محافظه کار]]، [[حزب کارگر (بریتانیا)|کارگر]] و [[حزب لیبرال دموکرات (بریتانیا)|لیبرال دموکرات]] مخالف جدایی از بریتانیا هستند اما [[حزب سبز (بریتانیا)|حزب سبزها]] گفته‌است از برنامه [[حزب ملی اسکاتلند]] برای استقلال حمایت خواهد کرد. دولت محلی اسکاتلند با حفظ برنامه‌های عدالت اجتماعی، ایجاد شرایط رقابتی و دسترسی به درآمد نفت و گاز دریای شمال قادر خواهد بود در صورت رای موافق مردم، پس از ۳۰۷ سال یکپارچگی با انگلستان، کشور مستقل اسکاتلند را بار دیگر تأسیس کند.&lt;ref name="C" /&gt;

از عواملی که از احساسات استقلال‌طلبی اسکاتلندی‌ها در دهه اخیر کاسته آغاز فعالیت پارلمان اسکاتلند بود که در طی روند [[قدرت‌سپاری]] به دولت محلی عملاً اختیارات گسترده‌تری نسبت به [[مجلس شورای ملی ولز]] کسب کرد.&lt;ref name="D"&gt;با انتخابات: ادینبورگ؛ چالش‌های یک ملت سرکش. گزارش بابک تورانی، بی‌بی‌سی فارسی، ۴ مه ۲۰۱۰–۱۴ اردیبهشت ۱۳۸۹.&lt;/ref&gt;

نظام قضایی اسکاتلند از بریتانیا مستقل است، بر روی نظام آموزشی خود کنترل کامل دارد، تا اندازه‌ای اندک از اختیار تغییر میزان مالیات‌ها و از نهادی معادل وزارت کشور برخوردار است که بجز مسئله [[مواد مخدر]]، [[جنگ‌افزار|سلاح]]، [[قمار]] و [[مهاجرت]] در باقی موارد می‌تواند تصمیم‌گیری کند. با این حال غیبت احزاب اسکاتلندی (همانند احزاب ولز یا ایرلند شمالی) در مناظره‌های انتخاباتی در میان اسکاتلندی‌ها نوعی حس انزوا ایجاد کرده‌است.&lt;ref name="D" /&gt;

[[پرونده:Scottish Parliament01 2005-11-13.jpg|انگشتی|630px|none|نمای داخلی پارلمان اسکاتلند.]]

== جغرافیا ==
[[پرونده:Scotland (Location) Named (HR).png|بندانگشتی|چپ|200px|نقشه اسکاتلند.]]
اسکاتلند از شمال با [[دریای نروژ]]، از شرق با [[دریای شمال]]، از جنوب غربی با [[دریای ایرلند]] و از غرب با [[اقیانوس اطلس]] شمالی مرز آبی دارد. علاوه بر سرزمین اصلی اسکاتلند در جزیره بریتانیا، اسکاتلند شامل ۷۹۰ جزیره کوچک و بزرگ است. آب‌های ساحلی این کشور، عمدتاً در دریای شمال، منبع بزرگ‌ترین ذخایر [[نفت خام]] و [[گاز طبیعی]] در بین کشورهای اروپا است.

بخش بزرگی از بلندی‌های بریتانیا در اسکاتلند واقع شده و ناحیه‌ای سرسبز و پوشیده از چمنزار است که قسمت عمده جنگل‌های کشور را در برگرفته‌است. رودهای زیادی در آن جریان دارند که از آن جمله می‌توان به رودهای دی، کلیاد و توئید اشاره نمود. بلندترین نقطه آن قله [[بن نویس]] با ۱۳۴۳ متر ارتفاع است.
{{وسط|{{Wide image|Glenfinnan Site.jpg|700px|&lt;center&gt;نمایی از روستای گلنفینان، در منطقه لوچابور اسکاتلند&lt;/center&gt;}}}}

== اقتصاد ==
مرکز اصلی [[بانک سلطنتی اسکاتلند]] (RBS) - یکی از ۵ بانک بزرگ جهان - در [[ادینبرو]] قرار دارد. شهر [[گلاسگو]] بزرگ‌ترین شهر اسکاتلند و یکی از ۳ شهر بزرگ کشور بریتانیا است. [[گلاسگو]] و حومهٔ آن حدود ۴۱ درصد کل جمعیت اسکاتلند را در خود جای داده‌است. سومین شهر بزرگ اسکاتلند و مرکز فعالیت صنعت نفت بریتانیا شهر [[ابردین]] در شمال شرق اسکاتلند است.

سقوط بانک سلطنتی اسکاتلند و هلیفکس که بزرگترین موسسه‌های مالی فعال در اسکاتلند نیز تلقی می‌شدند باعث شد تا هزاران نفر شغل خود را از دست دادند اما این دو بانک به نوعی توسط دولت بریتانیا از ورشکستگی نجات یافتند.&lt;ref name="D" /&gt;

=== براوردهای آماری ===
نگاهی به آمارهای اصلی نشان می‌دهد که هزینه‌های دولت به ازاء هر فرد در اسکاتلند، بیشتر از هزینه‌های متوسط در بریتانیا است. در سال ۲۰۱۱ این رقم در اسکاتلند ۱۲۱۰۰ پوند و در کل بریتانیا ۱۰۹۰۰ پوند بوده است.

سهم اسکاتلند در درآمد بریتانیا از محل [[مالیات]] ۸٫۲ درصد است. این رقم بازتاب درصد جمعیت آنجا نسبت به بریتانیاست که معادل ۸٫۳ درصد است. «گزارش مخارج و درآمد دولت محلی اسکاتلند» نشان دهنده جزییات بیشتری در این زمینه است.&lt;ref name="F" /&gt;

برآورد میزان بدهی اسکاتلند مشکل است. طبق گزارش مخارج و درآمد دولت محلی اسکاتلند، با توجه به جمعیت اسکاتلند، سهم آن در بدهی بریتانیا ۹۲ میلیارد پوند است و این میزان ۶۲ درصد تولید ناخالص داخلی است؛ ولی محاسبه با استفاده از توازن مالی، میزان تخمینی این بدهی ۵۶ میلیارد پوند خواهد بود که ۳۸ درصد از تولید ناخالص داخلی اسکاتلند است. شیوه‌های محاسبه دیگر، رقم‌های متفاوتی به دست خواهد داد.&lt;ref name="F" /&gt;

۷٫۵ درصد [[جمعیت فعال]] اقتصادی در اسکاتلند بیکار هستند [[میزان بی‌کاری]] در کل بریتانیا ۷٫۸ درصد است.&lt;ref name="F" /&gt;

دستمزد هفتگی معمول در اسکاتلند ۴۹۸ پوند است؛ این رقم از میزان دستمزد در انگلستان کمتر ولی از ولز و ایرلند شمالی بیشتر است.&lt;ref name="F" /&gt;

نظرسنجی «هزینه‌های زندگی و مواد غذایی» نشان می‌دهد در حالی که اسکاتلندی‌ها، نسبت به کل بریتانیا، به طور متوسط مقدار کمتری برای خرید مواد غذایی هزینه می‌کنند، ولی پول بیشتری برای خرید دخانیات و مشروبات الکلی صرف می‌کنند.&lt;ref name="F" /&gt;

=== اقتصاد نفت ===
هر چند انحصار بهره‌برداری از نفت دریای شمال، دریایی که در مجاورت اسکاتلند قرار دارد کماکان در دست بریتانیا باقی‌مانده‌است اما اسکاتلند در طی قرن بیستم با رشد [[صنایع سنگین]] مانند [[کشتی‌سازی]] در گلاسکو قدرت گرفت.&lt;ref name="D" /&gt; در دهه ۷۰ و ۸۰ میلادی حمایت دولت بریتانیا از این صنایع از بین رفت و عمده کارخانه‌های فعال در این صنایع مجبور به تعطیلی شدند اما صنعت و فرهنگ کارگری، ذهنیت سیاسی مردم را شکل داده بود.&lt;ref name="D" /&gt;

اگر درآمد حاصل از نفت در آمار مربوط به [[تولید ناخالص داخلی]] لحاظ شود اسکاتلند به طور کلی [[درآمد سرانه]] بیشتری نسبت به بریتانیا دارد. طبق تخمین دولت محلی اسکاتلند این رقم ۲۶٬۴۲۴ پوند در مقایسه با ۲۲٬۳۳۶ پوند در بریتانیاست. اگر درآمد نفت در تولید ناخالص داخلی لحاظ نشود، تفاوت زیادی بین دو رقم نیست؛ به طوری که تولید ناخالص داخلی سرانه در اسکاتلند ۲۰٬۵۷۱ و در بریتانیا ۲۰٬۸۷۳ پوند خواهد بود.&lt;ref name="D" /&gt;

آمار مربوط به منابع نفت و گاز دریای شمال متغیر است. درآمد بریتانیا به طور کل از منابع نفت از ۱٫۵ میلیارد پوند در سال ۱۹۹۱ و ۱۹۹۲، تا ۲۷ میلیارد پوند در سال ۲۰۱۱ تا ۲۰۱۲ تغییر کرده است. طبق برآوردها، ۱۰ تا ۲۰ درصد از درآمد اسکاتلند از محل مالیات مبتنی بر نفت است در حالی که این رقم برای کل بریتانیا ۱٫۵ درصد است.&lt;ref name="F" /&gt;

پیش بینی‌های موجود دربارهٔ ذخایر نفتی بسیار متفاوت است. طبق اعلام اداره آمار ملی بریتانیا، ارزش ذخایر نفتی که هنوز مورد بهره‌برداری قرار نگرفته، ۱۲۰ میلیارد پوند است در حالی که برآورد دولت محلی اسکاتلند حاکی است که ارزش ذخایر نفت و گاز دریای شمال، ۱۵۰۰ میلیارد پوند به قیمت عمده فروشی است.&lt;ref name="F" /&gt;

== شهرها ==
پایتخت اسکاتلند شهر تاریخی ادینبورگ (یا "[[ادینبرو]]") است. [[ادینبرو]] دومین شهر بزرگ اسکاتلند و یکی از مراکز مهم اقتصادی و بانکداری اروپا است. این شهر در [[عصر روشنفکری اسکاتلند]] در [[سده ۱۸ (میلادی)|سده هیجده]] باعث شد تا اسکاتلند به یکی از کانون‌های بازرگانی، فکری و صنعتی اروپا تبدیل شود. جریان روشنفکری و «روشنگری اسکاتلندی» از ۱۷۴۰ تا ۱۷۹۰ بال و پر یافت. بر خلاف آنچه در فرانسه رخ داد بسیاری از طلایه‌داران این نهضت در اسکاتلند از دانشگاهیان بودند.&lt;ref name="A"&gt;روشنگری اسکاتلندی. مترجم: محسن رنجبر.&lt;/ref&gt;

[[گلاسگو]] که بزرگ‌ترین شهر اسکاتلند است از شهرهای مهم صنعتی بریتانیا به‌شمار می‌آید.

{{شهرهای اصلی اسکاتلند}}

== مردم ==
اسکاتلند ۵ میلیون و ۳۳۰ هزار نفر جمعیت دارد. یعنی حدود ۸٫۳ درصد از جمعیت بریتانیا در اسکاتلند زندگی می‌کنند. حدود ۲٪ جمعیت اسکاتلند در جزیره‌ها زندگی می‌کنند.&lt;ref name="F" /&gt; زبان رسمی آن انگلیسی است. زبان‌های [[گیلیک اسکاتلندی]] و [[اسکاتس]] نیز دو زبانی هستند که به عنوان زبان محلی در اسکاتلند رسمیت دارند. گیلیک اسکاتلندی از ریشه [[زبان‌های سلتی]] و اسکاتس از ریشه [[زبان‌های ژرمنی غربی]] است.

مطابق با نتایج سرشماری سال ۲۰۱۱ میلادی حدود ۵۴ درصد مردم اسکاتلند ابراز داشته‌اند که [[مسیحیت|مسیحی]] هستند، در حالیکه حدود ۳۷ درصد خود را [[بی‌دین]] اعلام نموده‌اند. حدود ۲ درصد اعلام نموده‌اند که به یکی از دین‌های اسلام، یهودیت، هندو، بودائی و ... اعتقاد دارند. ۷ درصد باقیمانده نیز از ابراز دین خود اجتناب نموده‌اند.&lt;ref&gt;http://www.scotlandscensus.gov.uk/documents/censusresults/release2a/scotland/KS209SCb.pdf Scotland's Census 2011 - National Records of Scotland&lt;/ref&gt;

[[هگیس|هَگیس]]، غذای سنتی اسکاتلندی‌ها که با [[قلب|دل]] و [[کلیه|قلوه]] چرخ شده [[گوسفند]] و [[پیاز]] و [[ادویه]] تهیه می‌شود، دامن مردانه موسوم به [[کیلت]]، لهجه محلی و موسیقی و هنر اسکاتلندی به طور عام از ویژگی‌های فرهنگی متمایز در اسکاتلند است. موسیقی محلی بیشتر با [[نی‌انبان]] نواخته می‌شود و [[آبجو]] و [[ویسکی]] از اصلی‌ترین [[نوشیدنی‌های الکلی]] در اسکاتلند هستند.

اسکاتلند به ویژه در قرن بیستم از خاستگاه‌های اندیشه‌های چپی بود و حتی تفکرات [[کمونیسم|کمونیستی]] هم تا اندازه‌ای در این منطقه رواج یافت. آنچه به تثبیت این اندیشه‌ها کمک کرد مخالفت دیرینه اسکاتلندی‌ها با سلطه‌جویی انگلستان بود که ریشه‌هایی مشترک با چپ‌گرایی یافت.&lt;ref&gt;با انتخابات: ادینبورگ؛ چالش‌های یک ملت سرکش.&lt;/ref&gt;

طبق تازه‌ترین آمار مربوط به امید به زندگی (متوسط طول عمر) انتظار می‌رود مردانی که در سال ۲۰۱۰ در اسکاتلند متولد شده‌اند، ۷۶ سال عمر کنند که ۶۰ سال آن وضعیت سلامتی شان خوب خواهد بود. زنانی که در سال ۲۰۱۰ به دنیا آمده‌اند، به طور متوسط ۸۰ سال عمر می‌کنند که ۶۴ سال آن را به سلامت هستند. امید به زندگی در کل بریتانیا کمتر است. اسکاتلند جزو آن دسته کشورهایی است که کمترین میزان امید به زندگی را در اروپای غربی دارند.&lt;ref name="F" /&gt;

[[جشنواره کتاب ادینبرو]] از مهم‌ترین رویدادهای فرهنگی بریتانیاست و هر سال در ماه اوت همزمان با بعضی جشنواره‌های هنری دیگر از جمله جشنواره جاز و جشنواره هنرهای نمایشی در این شهر برگزار می‌شود.&lt;ref name="E"&gt;[http://www.bbc.co.uk/persian/arts/story/2008/08/080829_ge_an_connery.shtml شون کانری و حکایت "اسکاتلندی بودن] بی‌بی‌سی فارسی، ۲۹ اوت ۲۰۰۸–۰۸ شهریور ۱۳۸۷.&lt;/ref&gt;

[[شون کانری]] از بازیگران نقش [[جیمز باند (شخصیت)|جیمز باند]] از طرفداران حزب ملی اسکاتلند است که خواهان استقلال این کشور از انگلستان است. او در باهاما سکونت دارد و گفته‌است تا زمانی که اسکاتلند مستقل نشود در سرزمین خود اقامت نخواهد کرد.&lt;ref name="E" /&gt;

== استقلال از بریتانیا ==
 {{اصلی|استقلال اسکاتلند}}
 {{اصلی|همه‌پرسی استقلال اسکاتلند (۲۰۱۴)}}
اگرچه با بازگشایی [[پارلمان اسکاتلند]] در سال ۱۹۹۹ این کشور بیش از پیش مستقل شد، اما اختلاف نظرهای سیاسی و اجتماعی با بریتانیا و همچنین کشف، استخراج و درآمد نفت اسکاتلند باعث ادامه بحث‌ها پیرامون استقلال بیشتر شد. در نهایت با توافق دولت محلی اسکاتلند و بریتانیا موضوع استقلال در تاریخ [[۱۸ سپتامبر]] [[۲۰۱۴ میلادی|۲۰۱۴]] به رای عمومی گذاشته شد و بیش از ۵۵ درصد مشارکت‌کنندگان در این رای‌گیری به ماندن اسکاتلند در پادشاهی متحده رای مثبت دادند.&lt;ref&gt;[http://www.bbc.co.uk/persian/world/2014/09/140916_scotland_referendum_graphics رای 'نه' به استقلال اسکاتلند به روایت آمار] بی‌بی‌سی فارسی، ۲۸ شهریور ۱۳۹۳.&lt;/ref&gt;&lt;ref&gt;[http://www.bbc.co.uk/persian/mobile/world/2012/10/121014_008-scotland-uk-referendum.shtml توافق دولت‌های بریتانیا و اسکاتلند بر سر برگزاری همه‌پرسی استقلال] بی‌بی‌سی فارسی، ۲۳ مهر ۱۳۹۱.&lt;/ref&gt;&lt;ref name="پرس تی. وی"&gt;[http://edition.presstv.ir/detail.fa/155245.html استقلال از انگلستان، به نفع یا ضرر اسکاتلند؟]&lt;/ref&gt;

== گاهشمار ==
رویدادهای مهم دربارهٔ تاریخ اسکاتلند عبارتنداز:&lt;ref&gt;{{یادکرد وب |نویسنده = |نشانی=http://www.bbc.com/persian/world/2014/09/140918_l45_scot_referandum_results |عنوان= کمی بیشتر دربارهٔ اسکاتلند| ناشر = |تاریخ = |تاریخ بازبینی=}}&lt;/ref&gt;

{| class="wikitable"
|-
! سال(ها) !! رویداد
|-
| ۱۲۹۶–۱۳۵۷ || جنگ‌های استقلال‌طلبانه با انگلستان
|-
| ۱۳۱۴ || استقلال عملی از بریتانیا به رهبری رابرت بروس، شاه اسکاتلند
|-
| ۱۵۶۰ || اعلام پروتستانیسم به عنوان مذهب رسمی اسکاتلند
|-
| ۱۶۰۳ || وحدت سلطنت انگلستان و اسکاتلند با پادشاهی جیمز اول انگلستان و ششم اسکاتلند
|-
| ۱۷۰۷ || اجرای قانون وحدت انگلستان و اسکاتلند و تشکیل کشور بریتانیای کبیر، انحلال پارلمان و دولت اسکاتلند
|-
| ۱۸۰۰ || وحدت ایرلند و بریتانیای کبیر و تشکیل پادشاهی متحده
|-
| ۱۹۹۹ || ایجاد مجدد پارلمان و دولت محلی اسکاتلند پس از برگزاری همه پرسی
|-
| ۲۰۱۴ || همه پرسی استقلال اسکاتلند از پادشاهی متحده
|}

== پیوند به بیرون ==
{{ویکی‌انبار-رده|Scotland}}
* [http://www.scotland.gov.uk/ وب‌گاه دولت اسکاتلند]
* [http://www.scotland.gov.uk/ دولت اسکاتلند]
* [http://www.scottish.parliament.uk/ پارلمان اسکاتلند]

== منابع ==
{{کوچک}}{{پانویس|۲}}
Wikipedia contributors, "Scotland," Wikipedia, The Free Encyclopedia, http://en.wikipedia.org/w/index.php?title=Scotland&amp;oldid=201785455
{{پایان کوچک}}
{{موضوع اروپا}}
{{شهرهای بریتانیا}}
{{بخش‌ها و مستعمره‌های بریتانیا}}
{{داده‌های کتابخانه‌ای}}

[[رده:اسکاتلند]]
[[رده:اروپای شمالی]]
[[رده:اروپای غربی]]
[[رده:بریتانیا]]
[[رده:بریتانیای کبیر]]
[[رده:کشورها و سرزمین‌های انگلیسی‌زبان]]
[[رده:کشورهای جزیره‌ای]]
[[رده:ملت‌های سلتی]]
[[رده:مناطق خودمختار]]</text></page>