<page><title>براندنبورگ</title><text>{{بهبود منبع}}
{{دیگر کاربردها}}
{{جعبه اطلاعات ایالت آلمان
|نام = براندنبورگ
| latd = ۵۲
| latm = ۲۱
| lats = ۴۳
| longd = ۱۳
| longm = ۰
| longs = ۲۹
|نام آلمانی = Brandenburg
|پرچم = Flag_of_Brandenburg.svg
|نشان رسمی =Brandenburg Wappen.svg
|اندازه نشان = ۸۰
|تیتر نقشه = مکان در [[آلمان]]
|نقشه = Deutschland Lage von Brandenburg.svg
|NUTS = DE4
|پایتخت = پوتسدام
|رئیس = ماتیاس پلاتسک
|حزب رئیس = [[حزب سوسیال دموکرات آلمان|SPD]]
|حزب حاکم ۱ =[[حزب سوسیال دموکرات آلمان|SPD]]
|حزب حاکم ۲ = [[حزب چپ (آلمان)|Die Linke]]
|آرا =۴
|مساحت = ۲۹۴۷۸٫۶۳
|منبع مساحت =
|جمعیت = ۲٬۵۱۳٬۴۰۰
||منبع جمعیت =&lt;ref&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= Portal of the Federal Statistics Office Germany |سال=|شابک=|نویسنده= |نویسندگان سایر بخش‌ها=|ترجمه=|صفحه=  |زبان=en |مقاله= [http://www.statistik-portal.de/Statistik-Portal/de_zs01_bb.asp State population] |ژورنال= |نشریه= |تاریخ=  |دوره= |شماره= |شاپا=}} Retrieved on 2007-04-25.&lt;/ref&gt;
|تاریخ جمعیت = ۲۰۰۹-۰۸
|تولید ناخالص داخلی = ۴۸
|سال تولید ناخالص داخلی = ۲۰۰۵
|کد ایزو = DE-BB
|وب‌گاه =[http://www.brandenburg.de/ brandenburg.de]
}}
'''براندنبورگ''' (به [[زبان آلمانی|آلمانی]]: Brandenburg، به [[زبان سوربی پایینی|سوربی پایین]]: Bramborska، به [[زبان سوربی بالایی|سوربی بالا]]: Braniborska) یکی از شانزده [[ایالت‌های آلمان|ایالت]] [[آلمان]] است. مرکز این ایالت شهر [[پوتسدام]] است.

ایالت براندنبورگ در خاور کشور آلمان واقع شده و یکی از ایالت‌های جدید آلمان است که پس از اتحاد سال ۱۹۹۰ دو آلمان، تشکیل شد.
ایالت براندنبورگ (Brandenburg) در شمال شرقی آلمان قرار دارد و مثل کمربندی که به "کمربند چربی خوک" (Speckgürtel) معروف است، پایتخت این کشور، برلین، را در بر می‌گیرد. ایالت براندنبورگ، ۲۹ هزار و ۴۷۷ [[کیلومتر مربع]] مساحت دارد و از این نظر بزرگ‌ترین ایالت آلمان محسوب می‌شود. [[تراکم جمعیت]] در براندنبورگ زیاد نیست. پایتخت این ایالت، شهر پوتسدام (Potsdam) در زمان دولت پروس هم مرکز این خطه بود. قصرهای بی‌شمار و پارک‌های بی‌نظیر، از شکوه و جلال این دوره خبر می‌دهند. شهر پوتسدام به‌خاطر داشتن امکانات زیربنایی، معماری زیبا و نزدیکی به پایتخت، از سطح زندگی بالایی برخوردار است.

براندنبورگ پیرامون [[برلین]] را فراگرفته‌است ولی شامل برلین نمی‌شود.

ازنظر تاریخی، براندنبورگ زمانی یک کشور مستقل بود و [[مارگراف|مارگراف‌نشینِ]] براندنبورگ نام داشت. این مارگراف‌نشین هستهٔ اصلی کشور مستقل [[پروس]] را تشکیل داد.

== طبیعت بکر ==

طبیعت سرشار و بکر این ایالت، با دریاچه‌های بی‌شمار، جلوهٔ خاصی به این سرزمین می‌بخشد. یک سوم مساحت این خطه، زیر چتر مقررات حمایت از [[منابع طبیعی]] قرار دارد. رودهای بی‌شمار، حدود سه هزار دریاچه، جنگل‌های بی‌کران و خیابان‌های پهن با درخت‌های کهن و تنومند، گردشگران زیادی را از سراسر چهان به خود جلب می‌کنند. گفته می‌شود که اهالی این منطقه به‌ویژه، "فضیلت‌های پروسی"ای نظیر "نظم، کوشایی و مسئولیت" را هنوز حفظ کرده‌اند.

== صنعت و تکنولوژی ==

صنایع فلزسازی، شیمی و [[فناوری هوایی]] به‌طور سنتی، مهم‌ترین منابع اقتصادی در این منطقه بوده است. شاخه‌های فناوری مدرن تولید انرژی و بیوتکنیک نیز در چند دههٔ اخیر اهمیت ویژه‌ای یافته است. در براندنبورگ بیش از ۲۵۰ موسسهٔ پژوهشی، از جمله انستیتوهای مهم تحقیقی ماکس پلانک (Max-Planck) و فراونهوفر (Fraunhofer) مشغول به کارند.

== پیشینهٔ سیاسی ==

نام براندنبورگ، از نام منطقهٔ "برنابورگ در کنار رود هاول" (Brennaburg an der Havel) گرفته شده است. شاه هاینریش اول (König Heinrich I) این خطه را در سال ۹۲۹ میلادی، پس از پیروزی در جنگی با اسلاوها به خاک خود افزود . تا قرن ۱۴ میلادی، برنابورگ، یکی از بزرگترین دوک‌نشین‌های آلمان بود. در قرن ۱۹ و ۲۰ براندنبورگ و برلین، به مرکز سیاسی دولت پروس و آلمان تبدیل شدند. در سال ۱۹۴۷ سرانجام، نیروهای متفقین، دولت پروس را منحل کردند و براندنبورگ به عنوان جزئی از خاک آلمان شرقی، زیر حکومت "جمهوری دموکراتیک آلمان" قرار گرفت. تازه پس از وحدت دو آلمان بود که براندنبورگ، در سوم اکتبر سال ۱۹۹۰، یعنی در روز وحدت دو آلمان، به عنوان یک ایالت نوبنیاد تأسیس شد.

== شهرهای مهم ==
* [[کتبوس]]
* [[فرانکفورت (اودر)]]

== پانویس ==
{{پانویس|چپ‌چین=بله}}

== منابع ==
{{یادکرد-ویکی
|پیوند =
|عنوان = Brandenburg
|زبان = انگلیسی
|بازیابی = ۲۲ آوریل ۲۰۱۶
}}
{{ویکی‌انبار-رده|Brandenburg}}
{{ایالت‌های آلمان}}
{{شهرها و شهرک‌های براندنبورگ}}
{{داده‌های کتابخانه‌ای}}

{{آلمان-خرد}}

[[رده:ایالت براندنبورگ]]
[[رده:ایالت‌ها و قلمروهای بنیان‌گذاری‌شده در ۱۹۹۱ (میلادی)]]
[[رده:ایالت‌های آلمان]]</text></page>