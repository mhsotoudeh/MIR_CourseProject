<page><title>یمن</title><text>{{Coord|15|N|48|E||display=title}}
{{جعبه اطلاعات کشور|
نام اصلی = الجمهوریة الیمنیة |
نام فارسی رسمی = جمهوری یمن |
نام عادی = یمن |
تصویر پرچم = Flag of Yemen.svg |
تصویر نشان ملی = Coat of arms of Yemen.svg |
شعار ملی = "خدا، ملت، انقلاب، اتحاد |
سرود ملی = [[سرود ملی یمن|جمهوری متحد]] |
نقشه = Yemen (orthographic projection).svg|thumb|200px |
پایتخت = [[صنعا]] {{کوچک|([[دوژور|رسمی]]، [[مجلس انقلابی یمن|شورای عالی انقلابی]])}}{{سخ}}[[عدن]] {{کوچک|(موقت، دولت هادی)}}|
بزرگ‌ترین شهر = [[صنعا]] |
زبان رسمی = [[زبان عربی]] |
نوع حکومت = [[جمهوری]] (مورد منازعه) |
نوع حاکمان = دولت صنعا{{سخ}}{{•}} [[رئیس جمهور یمن|رئیس شورای عالی انقلابی]]{{سخ}}دولت عدن{{سخ}}{{•}} رئیس‌جمهور{{سخ}}{{•}} [[نخست‌وزیر یمن|نخست‌وزیر]]|
نام حاکمان = {{سخ}}[[محمد علی حوثی]]{{سخ}}{{سخ}}{{سخ}}{{سخ}}
نحوه تشکیل = وحدت |
موارد منجر به تشکیل = اتحاد [[یمن شمالی]] و [[یمن جنوبی|جنوبی]] |
تاریخ تشکیل = {{میلادی|۱۹۹۰|مه|۲۲}}|
مساحت = ۵۲۷٬۹۶۸ |
رتبه مساحت = ۴۹ام |
درصد آبها = جزئی |
سال برآورد جمعیت = ۲۰۱۱ |
جمعیت = ۲۳٬۸۳۳٬۳۷۶ |
رتبه جمعیت = ۵۱ام |
تراکم جمعیت = ۴۲ |
رتبه تراکم جمعیت = ۱۶۰ام |
سال تولید ناخالص داخلی = |
تولید ناخالص داخلی = |
رتبه تولید ناخالص داخلی = |
سرانه تولید ناخالص داخلی = |
رتبه سرانه تولید ناخالص داخلی = |
سال شاخص توسعه انسانی = ۲۰۱۳ |
شاخص توسعه انسانی = ۰٬۵۰۰ |
رتبه شاخص توسعه انسانی = ۱۵۴ |
وضع شاخص توسعه انسانی = |
واحد پول = ریال یمن |
کد واحد پول = YER |
منطقه زمانی = UTC |
منطقه زمانی تابستانی = |
utc = +۳ |
dst = |
کد بین‌المللی خودرو = |
دامنه اینترنتی = ye. |
پیش‌شماره تلفنی = ۹۶۷+ |
}}
[[پرونده:Yemen war detailed map.png|بندانگشتی|نقشه جنگ داخلی یمن:{{سخ}}سبز: حوثی‌ها و وفاداران علی عبدالله صالح{{سخ}}سرخ: دولت منصور هادی{{سخ}}خاکستری: القاعده و [[انصارالشریعه]]]]
'''جمهوری یَمَن''' {{به عربی|الجمهوریة الیمنیة}} کشوری در جنوب غربی [[آسیا]] و در جنوب [[شبه جزیره عربستان]] واقع در [[خاورمیانه]]، و [[پایتخت]] آن شهر [[صنعا]] است. جمعیت یمن حدوداً ۲۳ میلیون و ۸۰۰ هزار نفر است. زبان رسمی آن عربی و واحد پول آن [[ریال یمنی]] است.

یمن ۵۲۷٬۹۶۸ کیلومتر مربع گستردگی دارد. یمن دارای دو ساحل مهم است، ساحلی غربی در کرانهٔ [[دریای سرخ]] و ساحلی جنوبی در کرانهٔ [[دریای عرب]]، همچنین دارای بیش از ۲۰۰ جزیره است که مهم‌ترین آنها [[جزایر سوکوترا|جزایر سقطره]] در دریای عرب است.

یمن بین سال‌های ۱۹۶۲ تا ۱۹۹۰ به دو کشور [[جمهوری عربی یمن]] ([[یمن شمالی]]) و [[جمهوری دمکراتیک یمن]] (یمن جنوبی) تجزیه شده بود که در این سال با هم متحد شدند و جمهوری یمن بوجود آمد. در سال ۱۹۹۴ جنگ داخلی میان جدایی‌خواهان جنوبی و حکومت مرکزی درگرفت که با پیروزی شمالی‌ها اتحاد پابرجا ماند.

طبق برآوردی در سال ۲۰۱۲، بین ٪۶۰ تا ٪۶۵ از مردم یمن مسلمان سنی و بین ٪۳۵ تا ٪۴۰ شیعه هستند.&lt;ref&gt;{{cite web|title=YEMEN 2012 INTERNATIONAL RELIGIOUS FREEDOM REPORT|url=http://www.state.gov/documents/organization/208632.pdf|publisher=U.S. Department of State}}&lt;/ref&gt; اغلب سنی‌ها شافعی و بیشتر شیعه‌های یمن از شاخه [[زیدی]] هستند اما اقلیت قابل توجهی [[شیعه دوازده‌امامی]]&lt;ref name=UNHRC&gt;{{cite web |url=http://www.unhcr.org/refworld/topic,45a5199f2,45a5f8b22,488f180d1e,0.html |title=Yemen: The conflict in Saada Governorate – analysis |publisher=UN High Commissioner for Refugees |date=24 July 2008 |accessdate=2 January 2014}}&lt;/ref&gt;&lt;ref&gt;{{cite news |archiveurl=https://wayback.archive.org/web/20071022055452/http://www.yementimes.com/article.shtml?i=768&amp;p=community&amp;a=2 |url=http://www.yementimes.com/article.shtml?i=768&amp;p=community&amp;a=2 |archivedate=22 October 2007 |title=The Twelve-Imam Shiite Sect |work=Yemen Times |date=22 October 2007 |author=Al-Zaidi, Hassan}}&lt;/ref&gt; و [[شیعه اسماعیلی]]&lt;ref name=UNHRC /&gt; هم در میان آنها وجود دارد. سنی‌ها بیشتر در جنوب و جنوب شرق، شیعه‌های زیدی عمدتاً در شمال و شمال غرب و [[اسماعیلی‌ها]] بیشتر در مراکز اصلی نظیر صنعا و [[مارب|مأرب]] زندگی می‌کنند.

این کشور از سال ۲۰۱۱ گرفتار یک بحران سیاسی شده‌است. در این سال اعتراضات خیابانی علیه [[علی عبدالله صالح]] که در عمل به رئیس‌جمهور مادام‌العمر کشور تبدیل شده بود منجر به برکناری او از قدرت شد. در فوریهٔ ۲۰۱۲ [[عبدربه منصور هادی]] در یک انتخابات تک‌نفره به عنوان رئیس‌جمهور کشور انتخاب شد اما اختلافات سیاسی ادامه یافته و دو گروه [[انصارالله یمن|انصارالله]] (به رهبری [[حوثی‌ها]]) و نیز [[القاعده]] وارد درگیری با حکومت مرکزی و یکدیگر شدند. حوثی‌ها در سپتامبر ۲۰۱۴ صنعا را تصرف کرده و [[اعتراضات و تغییر حکومت در یمن (۲۰۱۴-۲۰۱۵ میلادی)|تشکیل حکومت وحدت ملی]] را اعلام کردند. منصور هادی و دولت او در ۲۱ ژانویه ۲۰۱۵ استعفای خود را اعلام کردند اما در ۲۱ فوریه منصور هادی استعفای خود را پس گرفته و [[عدن]] را به عنوان پایتخت موقت اعلام کرد. در ۲۶ مارس ائتلافی از کشورهای منطقه به رهبری عربستان سعودی حملات هوایی را علیه حوثی‌ها و در حمایت از دولت هادی با نام [[طوفان قاطعیت]] آغاز کردند.

== محدودهٔ یمن ==
محدودهٔ یمن: از شمال [[عربستان سعودی]]، از جنوب به [[خلیج عدن]]، از مغرب ساحل [[دریای سرخ]] و از سمت مشرق به [[سلطنت عمان]] محدود می‌شود.

== تاریخ ==
یمن کشوری است در همسایگی عربستان که از زمان‌های قدیم موقعیت خاص داشته‌است. یمن از قدیم ناحیه‌ای آباد و خرم و با نعمت بسیار و دارای جنگل‌ها در نقاط کوهستانی و در نقاط دیگر نخلستان‌ها و باغ‌ها میوه گوناگون می‌باشد. داستان سد تاریخی‌اش که بنام [[سد مأرب]] مشهور است در کتب تاریخ ذکر شده‌است. در آن دوران کشور یمن «عربستان خوشبخت» نامیده می‌شده‌است.

در یمن به دلیل بارانهای منظم زمین‌های زیر کشت و کشاورزی پر رونق بوده است؛ بنابراین جمعیت انبوه در آنجا سکونت یافتند و در نتیجه روستاها و شهرها را پدیدآوردند. گردآمدن مردم بسیار در آن خطّه حاصلخیز صدها سال پیش از میلاد مسیح، دولت‌هایی را بوجود آورد و تمدنی را در آنجا پی افکند.&lt;ref&gt;شهیدی، جعفر: تاریخ تحلیلی اسلام، ص۹.&lt;/ref&gt;

نخستین دولت [[معینیان]] است که پایتخت آن [[قرنو]] بود و بین سالهای ۱۲۰۰ تا ۶۰۰ پیش از میلاد بر سرزمین یمن حکومت می‌کردند. سلطه بازرگانی آنان چنان وسعت داشت که از خلیج فارس تا کنار مدیترانه را فرا می‌گرفته است. دولت [[قتبان]] نیز در هزاره اول پیش از میلاد تأسیس شد و تا قرن دوم میلادی ادامه یافت و سرانجام توسط [[سبائیان]] برچیده شد. باستان شناسان از روی سنگ نوشته‌ها معلوم کرده‌اند که پادشاهان قتبان همچون سبا لقب مکرب داشتند یعنی نوعی قدرت روحانی و سیاسی را دارا بودند. دولتی هم که در حضرموت تأسیس شد پایتخت آن شبوه بوده و به واسطه برخورداری از تجارت کندر ثروت فراوانی داشته است.&lt;ref name="باقرزاده، جمشید و اکبرزاده"&gt;باقرزاده، جمشید و اکبرزاده، رجب: بررسی نقش ابناء در تحولات سیاسی و اجتماعی یمن. در: پژوهش‌نامه تاریخ، سال ششم، شماره ۲۴.&lt;/ref&gt;

در میان این دولتها سبا دارای اهمیت خاص می‌باشد. قدرت سیاسی و نظامی و بازرگانی آنان توانست به تدریج حکومتهای پراکنده جنوب را زیر پوشش حکومت مستقل و گسترده خود درآورد و دامنه سلطه خویش را تا به آفریقا بکشاند. سبائیان ۹ قرن بر این منطقه حکومت کردند و منطقه نفوذ خود را گسترش دادند و راه بازرگانی اقیانوس هند به دریای سرخ و از آنجا به [[خلیج عقبه]] و پیرامون آن را در اختیار گرفتند. دوره حکومت سبائیان تا یکصد و پانزده پیش از میلاد تداوم یافت. سرانجام قوم سبا توسط حمیریان منقرض گردید.&lt;ref name="باقرزاده، جمشید و اکبرزاده" /&gt;

دولت حمیریان که برخی راجع به آن به طور مستقل صحبت کردند را می‌توان به دو دوره تقسیم نمود: نخست اینکه پادشاهان دوره اول در آغاز پادشاهان سبا و [[ذوریدان]] نام داشتند که عنوانی شامل حکومت قتبیان و حمیر است ولی تدریجاً حکومت به [[حمیریان]] منتقل گردید و از این زمان به بعد دوره دوم و حکومت آنان آغاز شده است. دولت دوم [[تبابعه]] نام داشت که پایتخت ایشان شهر ظفار از سرزمین یمن بود و چون نام عمومی هر یک از فرمانروایان این سلسله تبع بوده است حکومت ایشان را تبابعه می‌گویند. این دولت از سال پانصد و پانزده پیش از میلاد تا پانصد و سی و یک میلادی طول کشید و سرانجام توسط [[حبشیان]] انقراض یافت.&lt;ref name="باقرزاده، جمشید و اکبرزاده" /&gt;

در زمان [[خسرو انوشیروان]] کار یمن یکسره شد و در رقابت میان ایران و روم، ایران پیروزی یافت.&lt;ref&gt;''راه‌های نفوذ فارسی در فرهنگ و زبان عرب جاهلی''، ص ۴۰.&lt;/ref&gt; با چیرگی ایران بر جنوب عربستان در سال [[۵۹۸ (میلادی)|۵۹۸]]-[[۵۹۷ (میلادی)|۵۹۷]] میلادی یمن نیز به‌وسیله شاهنشاهان ساسانی به تصرف ایران درآمد و تا ظهور اسلام تابع حکومت ایران بود. [[شهرب|شَهرَب]] (ساتراپ) ساسانیان در کل منطقه جنوب عربستان، [[باذان (ساتراپ یمن)|باذان]] بود.

در دوران‌های پیش، نخستین تماسی که یمنی‌ها با خارج یافتند، در شمال عربستان بود و آن هنگامی بود که [[آشوریان]] راه بازرگانی یمن را به خطر انداخته بودند. همچنین فتوحات عظیم [[هخامنشیان|هخامنشی]] نیز ایشان را دچار خطر کرد. اما این حوادث صدمه‌ای به یمن وارد نکرد و اصولاً روابط یمن و اکثر اعراب جنوب با ایران بیشتر دوستانه بوده و انتشار دین مسیح در آن نواحی این دوستی را استوار کرد.

تا ظهور دین اسلام پس از مدتی اسلام در این سرزمین نفوذ یافت که عبدالله بن اسحاق بن ابراهیم یکی از حاکمان یمن در این دوران است.

همچنین در سال [[۱۷۵۰ (میلادی)|۱۷۵۰]] میلادی جزو قلمرو دولت [[عثمانی]] درآمد و با سقوط امپراتوری عثمانی، در سال [[۱۹۳۴ (میلادی)|۱۹۳۴]] میلادی با انعقاد قراردادی با [[انگلستان]] به استقلال رسید.

سابقاً حکومت یمن در دست امیری بود که او را امام یمن می‌خواندند و او شخصاً کشور را اداره می‌کرد ولی از سال [[۱۹۶۲ (میلادی)|۱۹۶۲]] میلادی برابر [[۱۳۴۱]] شمسی به جمهوری تبدیل شد.

{{تاریخ یمن}}

== سیاست ==
{{وابسته|انقلاب یمن}}
{{وابسته|اعتراضات ۲۰۱۴–۲۰۱۵ و تغییر حکومت یمن}}
{{وابسته|مداخله نظامی در یمن (۲۰۱۵)}}

پس از [[انقلاب یمن]] در سال ۲۰۱۲ قدرت حکومت مرکزی تا حد زیادی از دست رفته و بیشتر نقاط کشور خارج از کنترل آن هستند. [[حوثی‌ها]] که یک گروه [[شیعه زیدی]] هستند و مرکز آنها در [[ولایت صعده]] در شمال کشور است قویترین این گروه‌ها هستند که تا مارس ۲۰۱۵ صنعا پایتخت و بزرگترین شهر کشور را در کنترل خود دارند. [[انصارالشریعه]] که شاخه‌ای از [[القاعده]] است نیز دیگر گروه قدرتمند این کشور است.

[[علی عبدالله صالح]] از سال ۱۹۷۸ به عنوان رئیس‌جمهور یمن شمالی و از سال ۱۹۹۰ به عنوان رئیس‌جمهور یمن متحد قدرت را در این کشور در دست داشت. وی در سال ۲۰۱۲ با اعتراضات گسترده مردمی که به [[انقلاب یمن]] معروف شد از قدرت کناره‌گیری کرده اما همچنان یک بازیگر تأثیرگذار در صحنه سیاست کشور است و نیروهای وفادار به او در مارس ۲۰۱۵ با حوثی‌ها وارد ائتلاف شده‌اند.

== تقسیمات کشوری ==
کشور یمن به ۲۰ استان و یک محدوده پایتختی بخش شده‌است:
[[پرونده:Yemen governorates.png|400px|چپ|thumb]]
[[پرونده:Yemen-map.gif|بندانگشتی|200px]]
# [[استان عدن|عَدَن]]
# [[عمران (استان)|عَمران]]
# [[ابین (استان)|اَبیَن]]
# [[ضالع (استان)|ضالع]]
# [[بیضاء (استان)|بیضاء]]
# [[حدیده (استان)|حُدَیده]]
# [[جوف (استان)|جَوف]]
# [[مهره (استان)|مَهره]]
# [[محویت (استان)|مَحویت]]
# [[صنعا (استان)|محدوده پایتختی صنعا]]
# [[ذمار (استان)|ذَمار]]
# [[حضرموت (استان)|حضرموت]]
# [[حجه (استان)|حَجّه]]
# [[اب (استان)|إب]]
# [[لحج (استان)|لَحِج]]
# [[مأرب (استان)|مأرب]]
# [[ریمه (استان)|رَیمه]]
# [[صعده (استان)|صَعده]]
# [[صنعا (استان)|استان صَنعاء]]
# [[شبوه (استان)|شبوه]]
# [[تعز (استان)|تَعِز]]

[[جزایر سوکوترا]] مهم‌ترین جزایر این کشور هستند.

== اقتصاد ==
تولید ناخالص داخلی یمن در سال ۲۰۱۳ بیش از ۶۱ میلیارد دلار و درآمد سرانه حدود ۲۵۰۰ دلار بوده‌است. [[خدمات]] مهمترین بخش اقتصاد کشور است که ۶۱ درصد تولید ناخالص داخلی را به خود اختصاص می‌دهد و صنعت با ۳۱ و کشاورزی با ۷٫۷ درصد پس از آن قرار می‌گیرند. تولیدات نفتی ۶۳ درصد درآمدهای دولت را تشکیل می‌دهد. کشاورزی در گذشته اهمیت بیشتری داشت و ۱۸ تا ۲۷ درصد تولید کشور را شامل می‌شد. محصولات کشاورزی کشور شامل [[غلات]]، [[میوه‌ها]]، [[سبزیجات]]، [[قات]]، [[قهوه]]، [[پنبه]]، [[لبنیات]]، [[ماهی]]، [[دام (حیوان)|دام]] ([[گوسفند]]، [[بز]]، [[گاو]] و [[شتر]]) و [[ماکیان]] می‌شوند.

[[سورگوم]] (ذرت خوشه‌ای) کشت اصلی کشور و [[انبه]] مهمترین [[میوه]] کشور است. یکی از معضلات کشور کشت [[قات]] یک گیاه [[مخدر]] است که جویدن آن اثر [[محرک]] دارد. حدود ۴۰ درصد کل آب حوزه آبخیز [[صنعا]] به کشت این گیاه اختصاص پیدا می‌کند که موجب خشک شدن کشتزارها و بالارفتن قیمت مواد غذایی شده‌است.

بخش [[صنعت]] کشور نیز شامل تولید و [[پالایش نفت]]، [[صنایع غذایی]]، [[صنایع دستی]]، کارگاه‌های کوچک [[نساجی]] و [[چرم]]، تولید [[آلومینیوم]]، تعمیر [[کشتی (شناور)|کشتی]]، و تولید [[گاز طبیعی]] می‌شود. نرخ بیکاری در سال ۲۰۱۳ به ۳۵ درصد رسیده‌است.

== مردم ==
[[پرونده:Yemen ethno 2002.jpg|thumb|پراکندگی نژادی و مذهبی و محل گردهمزیستی یمن در سال ۲۰۰۲]]
[[پرونده:Yemenite father and son.jpg|thumbnail|right|یهودیان یمن، صنعا ۱۹۳۷]]
[[پرونده:3 Kids in San'a.jpg|thumb|left|کودکان یمنی در صنعا]]

جمعیت یمن در سال ۲۰۱۴ حدود ۲۴ میلیون نفر بوده‌است. بیش از ۹۹ درصد آنها مسلمان هستند که حدود ۶۵ درصد سنی و ۳۵ درصد [[شیعیان یمن|شیعه]] برآورد می‌شوند. سنی‌ها اغلب [[شافعی]] با اقلیتی از مالکی و حنبلی و شیعیان اکثراً [[زیدی]] با اقلیت اسماعیلی و دوازده‌امامی هستند. بهائیان۷ یهودیان، هندوها و مسیحیان هم حدود نیم درصد جمعیت کشور را تشکیل می‌دهند. رشد جمعیت کشور بالاست و [[نرخ باروری]] ۴٫۴۵ فرزند برای هر زن است. جمعیت صنعا پایتخت کشور در سال ۱۹۷۸ فقط ۵۵ هزار نفر بود اما اکنون از ۲ میلیون نفر فراتر رفته‌است.

بر اساس قانون اساسی اسلام دین رسمی کشور و مبنای همه قوانین است. قانون اساسی اجازه برگزاری مراسم آئینی را به اقلیت‌های دینی داده است اما خروج از دین اسلام ممنوع است.
اکثر یمنی‌ها عرب هستند و آفریقایی-عرب‌ها، جنوب آسیایی‌ها و اروپایی‌ها هم اقلیت‌های قومی کشور را شکل می‌دهند. یمن کشوری عمدتاً قبیله‌ای است و در بخش‌های کوهستانی شمال کشور حدود ۴۰۰ قبیله زیدی وجود دارند. برخی از یمنی‌ها هم ایرانی‌تبار هستند. به نوشته مقدسی در قرن دهم بیشتر اهالی عدن ایرانی بودند. یهودیان یمن هم در گذشته جمعیت قابل توجهی داشتند اما بیشتر آنها در قرن بیستم به اسرائیل مهاجرت کردند. حدود یکصد هزار هندی‌تبار هم در جنوب کشور زندگی می‌کنند.

== نگارخانه ==
&lt;/center&gt;

&lt;/center&gt;

== جستارهای وابسته ==
* [[فهرست شهرهای یمن]]
** [[سد مأرب]]
* [[ربع‌الخالی]]

== منابع ==
{{پانویس}}
{{ویکی‌سفر}}
{{ویکی‌انبار-رده|Yemen}}
* بخشی از مطالب از دانشنامه رشد.
* المقحفی، ابراهیم، احمد، ''(مُعجَم المُدُن وَالقَبائِل الیَمَنِیَة) ''، منشورات دارالحکمة، صنعاء، چاپ وانتشار سال ۱۹۸۵ میلادی به (عربی).
* الصنعانی، محمد بن یحیی بن عبدالله بن احمد، الیمانی. ''(اَلأنَباءَ عَن دُولةَ بَلقِیسَ وَ سَبأَ) ''، منشورات دارالیمنیة للنشر والتوزیع، صنعاء، چاپ وانتشار سال ۱۹۸۴ میلادی به (عربی).
* استاد. دکتر: الجرو، سعید، اسمهان، ''(دراسات فی التاریخ الحضاری للیمن القدیم)، دارالکتاب الحدیث، چاپ عدن، ۲۰۰۳ میلادی به (عربی).
* استاد. دکتر: الجرو، سعید، اسمهان، ''(دراسات فی التاریخ الحضاری للیمن القدیم)، دارالکتاب الحدیث، چاپ عدن، ۲۰۰۳ میلادی به (عربی).
* کتاب «قتبان و سبأ» چاپ لندن سال ۱۹۵۵ میلادی.
* دکتر: السید عبدالعزیز، بن سالم، ''(تاریخ العرب فی العصر الجاهلیة) ''، دارالنهضة العربیة چاپ سال ۱۹۷۸ میلادی به (عربی).
* دکتر: زاهیه، وهبة، '' (شُبه الجَزیرَة العَربیَة) '' دارالنهضة العربیة للطباعة والنشر، چاپ و انتشار سال ۱۹۷۷ میلادی.
* آذرنوش، آذرتاش، ''راه‌های نفوذ فارسی در فرهنگ و زبان عرب جاهلی''، چاپ سوم. تهران: انتشارات توس، ۱۳۸۸. شابک ۳-۴۳۶-۳۱۵-۹۶۴-۹۷۸
{{استان‌های یمن}}
{{شهرهای یمن}}
{{دهستان‌های یمن}}
{{اتحادیه عرب}}
{{کشورهای خاورمیانه}}
{{کشورهای آسیا}}
{{موضوعات قوم سامی}}

{{جغرافیا-خرد}}

[[رده:یمن|یمن]]
[[رده:آسیای غربی]]
[[رده:اتحادیه عرب]]
[[رده:ایالت‌ها و قلمروهای بنیان‌گذاری‌شده در ۱۹۹۱ (میلادی)]]
[[رده:جمهوری‌های عربی]]
[[رده:فهرست کشورهای در گستره بیش از یک قاره]]
[[رده:کشورها و سرزمین‌های عربی‌زبان]]
[[رده:کشورهای آسیای غربی]]
[[رده:کشورهای آفریقا]]
[[رده:کشورهای اسلامی]]
[[رده:کشورهای اقیانوس هند]]
[[رده:کشورهای خاورمیانه]]
[[رده:کشورهای درحال توسعه]]
[[رده:کشورهای عضو اتحادیه عرب]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]</text></page>