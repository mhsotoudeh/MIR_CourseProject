<page><title>مبنای محاسبه نوروز</title><text>{{بهبود منبع}}
{{تمیزکاری}}
[[پرونده:Earth-lighting-equinox EN.png|بندانگشتی|وضعیت تابش خورشید و برابری روز و شب در [[اعتدال بهاری]]]]
[[پرونده:Celestial Sphere.svg|بندانگشتی|دایره آبی استوای سماوی و دایره زرد مسیر ظاهری حرکت خورشید(دائرةالبروج) را نشان می‌دهد. نقطه برخورد این دو، اعتدال بهاری یا اعتدال پائیزی است.]]
'''مبنای محاسبه نوروز''' یا روز سرآغاز سال در [[گاهشماری هجری خورشیدی]]، بر اساس زمان تحویل خورشید به [[برج حمل]] یا نقطه [[اعتدال بهاری]] است.
چنانچه لحظه تحویل سال، قبل از ظهر باشد همانروز نوروز است و در صورتیکه تحویل سال بعد از ظهر واقع شود، فردای آن نوروز است. نوروز در تقویم میلادی با ۲۰، ۲۱ یا ۲۲ مارس مطابقت دارد.

مرز زمانی تحویل سال ظهر است که در تقویم رسمی ایران به اعتباری با توجه به افق نصف النهار پنجاه و دو نیم درجه شرقی بعد از لحظه ظهر (حدود 12 و 7 دقیقه و 8±15 ثانیه) می باشد.&lt;ref&gt;[http://www.khabaronline.ir/news-50612.aspx گفت‌‌‌‌‌‌‌‌‌‌‌وگوی خبرآنلاین با 'دکتر ایرج ملک‌پور': ساعت تحویل سال چگونه محاسبه می‌شود؟] خبرآنلاین&lt;/ref&gt;

==تاریخچه==
محاسبهٔ سال خورشیدی تا پیش از پیدایش [[تاریخ جلالی]] در سال ۴۶۷ یا ۴۷۱ به این ترتیب بود که [[سال]] را به دوازده [[ماه (سال)|ماه]] سی روزه تقسیم می‌کردند که جمعاً ۳۶۰ [[روز]] می‌شد. پنج روز باقی مانده را در پایان آبان‌ماه یا اسفندماه بر آن می‌افزودند که جمعاً ۳۶۵ روز می‌شد. با این حال پنج ساعت و ۴۸دقیقه و ۴۵/۵۱ ثانیه باقی می‌ماند. این زمان در هر چهار سال، یک روز می‌شد و از آنجا که در محاسبه نمی‌آمد، روز اول فروردین در فصول سال تغییر می‌کرد. این ماه‌های خورشیدی نیز در آن زمان، مانند ماه‌های قمری در فصول سال متغیر بود یعنی نوروز در آغاز فروردین واقعی، یعنی نقطه آغاز [[اعتدال بهاری]] قرار نداشت.

زمانی که [[یزدگرد سوم]]، آخرین شاه [[ساسانی]] در سال ۶۳۲ میلادی به تخت نشست، روز نخست سال، یعنی اول فروردین در آن تاریخ، مطابق بود با شانزدهم [[حزیران]] (ژوئن)؛ مطابق با ۲۷ خرداد. پس از آن با محاسبه بالا، روز نوروز یا اول فروردین، هر چهار سال، یک روز به عقب می‌آمد.
 
در سال ۴۶۷.ق، روز نوروز مطابق دوازدهم حوت یا اسفند بود. در این سال، [[ملکشاه سلجوقی]]، دستور داد تا [[منجمان]]، محاسبه دقیقی از [[سال خورشیدی]] انجام دهند و روز اول فروردین را معین کنند. بر اساس محاسبه خواجه [[عبدالرحمان خازنی]]، اخترشناس [[مرو]]، عوض آن که بر اساس محاسبه قبلی، روز واقعی دوازدهم اسفند اول فروردین دانسته شود، اول فروردین را هجده روز جلوتر برده و در ابتدای [[اعتدال بهاری]]، یعنی فروردین واقعی قرار گرفت. در محاسبه جدید، هر سال را در چهار نوبت، ۳۶۵ روز محاسبه کرده (دوازده سی روز به ضمیمه پنج روز که در آخر ماه آبان یا اسفند افزوده می‌شد) و سال پنجم را ۳۶۶ روز محاسبه کردند. البته پس از هر هشت دوره چهارساله، سال پنجم را ۳۶۶ قرار می‌دادند. در این محاسبه آن پنج ساعت و اندی نیز در محاسبه می‌آمد. بدین ترتیب، روز نوروز به عنوان نخستین روز فروردین ماه، از آن سال ثابت ماند.
 
بنابر این، نخستین سالی که روز اول فروردین آن دقیقا مطابق آغاز زمان اعتدال بهاری بود، سال ۴۶۷ یا ۴۷۱ بوده‌است.

[[سال قمری]]، به عنوان سالشمار پذیرفته شده در آیین‌های دینی در دین اسلام پذیرفته شده و در میان مردم و کتاب‌های تاریخی مرسوم بوده‌است. در کنار آن، [[سال خورشیدی]] به دلیل ثبات آن در تعیین فصول، همیشه به عنوان سال مورد استفاده در [[کشاورزی]] و [[خراج]] و جز آن، اهمیت خود را حفظ کرده و در تقویم‌ها محاسبه و یاد می‌شده‌است. تطبیق این دو روز شمار با یکدیگر در فرهنگ‌های مختلف همیشه مورد بحث واقع شده و راه حلهای مختلفی برای آن عرضه شده‌است. سیری از این تطبیق‌ها در میان تاریخ قمری و خورشیدی را [[تقی‌زاده]] مورد بحث قرار داده‌است. (مقالات تقی زاده، ج ۱۰، گاه شماری در ایران قدیم، فصل پنجم، ص ۱۵۳به بعد).
 
در سال ۱۳۰۴ خورشیدی (۱۳۴۳ قمری، مطابق ۱۹۲۵ میلادی) در ایران، تقویم خورشیدی به عنوان تقویم رسمی پذیرفته شد. محاسبه پیشین که دقیق بود، مراعات شد و تنها بجای افزودن پنج روز به سال، شش ماه نخست سال را سی و یک روز، و پنج ماه دوم را سی روز و اسفند را بیست و نه روز قرار دادند که هر چهار یا پنج سال، سی روز محاسبه می‌شود. سالی که اسفند آن سی روز بود، [[کبیسه]] نامیدند (در یک دورهٔ ۳۳ ساله، ۸ سال کبیسه وجود دارد، یعنی در هر دوره، یکبار بجای هر چهار سال، بعد از پنج سال کبیسه می‌شود.

در [[قانون اساسی جمهوری اسلامی]] ایران نیز مبنای محاسبه سال خورشیدی بوده و سال قمری نیز در کنار آن به عنوان تقویم دینی مورد تأکید قرار گرفت.[[قانون اساسی جمهوری اسلامی افغانستان]] نیز سال خورشیدی را به عنوان نقویم رسمی پذیرفته است.

== منابع ==
{{پانویس}}
* تقی‌زاده، حسن، مقالات تقی‌زاده: گاه شماری در ایران، ج ۱۰، صص ۶- ۳، به کوشش ایرج افشار، تهران، ۱۳۵۷، 
* تقی‌زاده، حسن، نوروز، مجله یادگار سال چهارم، ش ۷ 
* [http://www.vajehyab.com/dehkhoda/%D9%86%D9%88%D8%B1%D9%88%D8%B2 نوروز: لغتنامه دهخدا] وبگاه واژه‌یاب
* در باره اختلاف در اینکه نوروز سلطانی در سال ۴۶۷ بوده‌است یا ۴۷۱، بنگرید: مقالات تقی‌زاده، ج ۱۰، ص ۱۶۸ پاورقی.
* توضیحات [[محیط طباطبائی]] در باره سیر [[تقویم]] در ایران نیز قابل توجه‌است. وی مشکل سال ۴۶۷ یا ۴۷۱ و مسئله افزودن پنج روزه اضافی به آخر آبان و اسفند را نیز حل کرده‌است. بنگرید: تاریخ تحولات تقویمی در ایران از نظر نجومی، میراث جاویدان، شماره _۱۵ – ۱۴، صص ۱۰۸ – ۱۰۱).
* متن تصویبنامه مجلس شورای ملی را که در شب ۱۱ فروردین ماه ۱۳۰۴ خورشیدی انجام شده و اسناد دیگر در این باره را ببینید در: پیدایش و سیر تحول تقویم هجری خورشیدی، محمدرضا صیاد، مجله میراث جاویدان، ش ۱۵- ۱۴ صص ۱۱۸ – ۱۹).

== پیوند به بیرون ==
* محاسبه آغاز فصول سال از ۴۰۰۰- میلادی تا ۲۵۰۰ میلادی (برابر با ۳۳۷۹- خورشیدی تا ۱۸۷۹ خورشیدی) در تارنمای [http://www.imcce.fr/en/grandpublic/temps/saisons.php The Institut de Mecanique Celeste et de Calcul des Ephemerides (IMCCE)]

[[رده:گاه‌شماری‌ها]]
[[رده:نوروز]]
[[رده:زمان در اخترشناسی]]</text></page>