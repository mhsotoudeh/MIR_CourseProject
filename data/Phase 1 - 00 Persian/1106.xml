<page><title>شیشه</title><text>{{کاربردهای دیگر}}
[[پرونده:Glass-Ball.jpg|thumbnail|چپ|230px|یک گوی شیشه‌ای.]]
[[پرونده:Vase Marguerite Gallé Petit Palais OGAL00553 n1.jpg|230px|بندانگشتی|چپ|گلدان شیشه‌ای اثر [[امیل گاله]]]]
'''شیشه''' یک [[جامد آمورف|جامد بی‌ریخت]] (غیر [[بلور|بلوری]]) است که می‌تواند رفتار انتقالی از یک جامد سخت و شکننده به یک مادهٔ مذاب لاستیک شکل و برعکس داشته باشد. این رفتار که [[دمای انتقال شیشه|انتقال شیشه]] نام دارد در محدودهٔ مواد [[جامد آمورف|بی‌ریخت]] و یا بی‌ریخت‌های نیمه [[بلور]]ی دیده می‌شود.

در حدود ۱٬۵۰۰ پیش از میلاد، [[بطری|بطری‌های]] شیشه‌ای برای نخستین بار در [[مصر باستان|مصر]] مورد استفاده قرار گرفت.&lt;ref&gt;[http://www.iranicaonline.org/pages/chronology-1 CHRONOLOGY OF IRANIAN HISTORY PART 1] ''iranicaonline.org''&lt;/ref&gt;
==واژه==
واژه شیشه از پارسی میانه و از واژه ''شیشاک'' گرفته شده است.&lt;ref&gt;{{یادکرد وب |نویسنده = |نشانی=http://www.etimolojiturkce.com/kelime/%C5%9Fi%C5%9Fe |عنوان= | ناشر = |تاریخ = |تاریخ بازبینی= }}&lt;/ref&gt;
== ویژگی‌ها ==
شیشه‌ها معمولاً [[ترد]] و در برابر نور شفاف اند. پرکاربردترین گونهٔ شیشه، [[شیشه آهک سوددار]] است که از نزدیک به ۷۵٪ [[سیلیسیم دی‌اکسید]] (SiO&lt;sub&gt;۲&lt;/sub&gt;) و [[سدیم اکسید]] (Na&lt;sub&gt;۲&lt;/sub&gt;O) که از [[سدیم کربنات|نمک سدیم]] بدست می‌آید، [[آهک]] (CaO) و چند افزودنی جزئی بدست می‌آید. نام ''شیشه'' معمولاً برای اشاره به این گونه از آن است.

== شیشه‌های سیلیکاتی و کاربرد آن ==
شیشه‌های سیلیکاتی بیشتر شفاف‌اند از این رو کاربرد فراوانی دارند از آن جمله می‌تواند به کاربرد فراوان آن‌ها در صنعت ساختمان و در و پنجره‌های شیشه‌ای اشاره کرد. هرچند امروزه بیشتر از آن به عنوان روکش مواد دیگر استفاده می‌شود چون می‌تواند هر شکلی را به خود بگیرد. کاربرد دیگر شیشه، استفادهٔ سنتی آن به عنوان [[کاسه]]، [[گلدان]]، بطری و ... است. اگر شیشه صلب تر باشد در تولید [[تیله]]، تسبیح و وسایل تزئینی شیشه‌ای کاربرد پیدا می‌کند. شیشه می‌تواند بازتابنده یا شکنندهٔ نور باشد این ویژگی‌ها می‌تواند با برش یا جلا بدست آید و در تولید [[عدسی]]، منشور یا ظرف‌های بلوری کاربرد داشته باشد. همچنین با کمک نمک‌های فلزی می‌توان به شیشه رنگ داد یا آن را رنگ آمیزی کرد. این توان باعث کاربرد فراوان شیشه در [[کار هنری|کارهای هنری]] و [[شیشه رنگی|شیشه‌های رنگی]] شد. شیشه با اینکه شکننده است اما بسیار پایدار است، عمر برخی از شیشه‌های یافت شده به دوران آغازین ساخت شیشه باز می‌گردد.

== تعاریف مختلف شیشه در دانش ==
تعریف شیشه در دانش متفاوت است، شیشه به هر جامدی گفته می‌شود که هیچ ساختار بلوری ندارد (مانند [[جامد آمورف|جامد بی‌ریخت]]) و در برابر گرما و مذاب شدن رفتاری مانند [[دمای انتقال شیشه|انتقال شیشه]] از خود نشان می‌دهد. این گونه شیشه می‌توان گفت از مواد گوناگونی به‌دست می‌آید مانند [[آلیاژ]] فلزها، گدازه‌های یونی (یون ذوب شده)، [[محلول آبی]]، مایع‌های مولکولی و [[بسپار|بسپارها]]. در بسیار کاربردها (بطری، محافظ‌های چشمی)، شیشه‌های [[بسپار|بسپاری]] ([[پلی (متیل متاکریلات)|شیشهٔ اکریلیک]])، [[پلی‌کربنات]]، [[پلی‌اتیلن ترفتالات]] گزینهٔ سبک تری نسبت به شیشه‌های سیلیکاتی اند.

تعریف [[فرهنگ معین]]: شیشه جسمی است شفاف و حاکی ماورا و شکننده و مخلوطی است از سیلیکات‌های قلیایی. این اجسام را در کوره و در قالب می‌ریزند. شیشه دارای شکل هندسی نیست و در نتیجه می‌توان آن را به شکل دلخواه درآورد اما ساده‌ترین تعریف از شیشه آن است که شیشه مایعی است سفت شده که در ساختار آن هیچ نوع بلوری وجود ندارد.

== کوره‌های ذوب شیشه ==
رایج ترین کوره‌های مورد استفاده برای تهیه شیشه کوره‌های تانکی است. طول این نوع کوره در حدود ۴۰ متر و پهنای آن در حدود ۱۲ متر می‌باشد. کار این [[کوره]]‌ها پیوسته بوده و با جلو رفتن مواد همیشه جا برای تغذیه مجدد کوره آماده می‌گردد. مواد [[نسوز]] داخل کوره‌های ذوب شیشه از اهمیت ویژه‌ای برخوردار می‌باشد و باید در مقابل [[سایش]] دارای مقاومت بالایی باشند زیرا مواد داخل کوره به شدت جداره کوره را در مقابل سایش قرار می‌دهند. عمر مواد نسوز کوره‌های [[ذوب]] شیشه حداکثر ۴ سال می‌باشد. ظرفیت این کوره‌ها تقریباً حدود ۱۵۰۰ تن است. دستگاه‌های [[شکل]] دادن شیشه به انتهای شیشه متصل است. پس از آنکه مواد اصلی شیشه و درصد آن‌ها به دقت تعیین شد و مواد زائد آن جدا گردید مواد را وارد کوره می‌نمایند زیرا تغییر جزئی مواد روی خواص شیشه مخصوصا روانی و شکل دادن و کارایی بعدی آن تأثیر زیادی دارد. مواد که وارد کوره شد به تدریج جلو رفته گرم‌تر می‌شود. در حرارت حدود ۱۰۰ درجه آب فیزیکی خود را از دست می‌دهد و در حرارت حدود ۶۰۰ درجه [[کربنات سدیم]] و [[کربنات کلسیم]] مخلوط می‌شوند و در حرارت ۹۰۰ درجه کربنات سدیم با سیلیس ترکیب می‌شود، در ۱۰۰۰درجه [[متا سیلیکات کلسیم]] تشکیل می‌شود و در حرارت ۱۴۰۰ تا ۱۵۰۰ درجه ذوب و پالایش شیشه درون کوره پایان می‌یابد ولی در این حرارت شیشه روان بوده و دارای [[ویسکوزیته]] ای بسیار پایین می‌باشد که کار کردن روی آن غیر ممکن می‌باشد. برای کار کردن روی شیشه باید مواد را به حالت خمیری در بیاوریم. برای این کار حرارت شیشه را پایین آورده و به حدود ۱۰۰۰ درجه سانتیگراد می‌رسانند .&lt;ref&gt;{{یادکرد کتاب |نام خانوادگی=کباری |نام=سیاوش |کتاب=مصالح شناسی | ناشر=انتشارات دانش و فن |سال=1392
}}&lt;/ref&gt;

== شیشه‌های سیلیکاتی ==
=== مواد سازنده ===
[[سیلیسیم دی‌اکسید]] (با ترکیب شیمیایی SiO&lt;sub&gt;۲&lt;/sub&gt;) پایه‌ای ترین مادهٔ سازندهٔ شیشه است. در طبیعت، در اثر برخورد [[آذرخش]] با [[ماسه]] واکنش [[شیشه‌شدگی]] [[کوارتز]] رخ می‌دهد که در نتیجهٔ آن یک ساختار توخالی (لوله‌ای) ریشه مانند، به نام [[سنگ آذرخشی]] پدید می‌آید.
[[پرونده:Fulgurites-algeria.jpg|بندانگشتی|[[سنگ آذرخشی]]]]
[[شیشهٔ سیلیسی]] که در درجهٔ نخست از [[سیلیس]] ساخته شده است به دلیل داشتن [[دمای انتقال]] بالای ۱۲۰۰ درجهٔ سانتیگراد، برای کاربردهای ویژه‌ای مورد نیاز است اما برای عموم چندان کاربرد ندارد&lt;ref&gt;{{Cite journal|author=M. I. Ojovan|journal=JETP Letters|title=Glass Formation in Amorphous SiO&lt;sub&gt;2&lt;/sub&gt; as a Percolation Phase Transition in a System of Network Defects|volume=79|year=2004|pages=632–634|url=http://www.shef.ac.uk/content/1/c6/02/92/47/glassform.pdf|bibcode=2004JETPL..79..632O |doi=10.1134/1.1790021|issue=12}}&lt;/ref&gt; به همین دلیل چند مادهٔ خام دیگر هم به ترکیبات آن افزوده می‌شود تا فرایند ساخت را آسان تر کند. یکی از این مواد [[سدیم کربنات]] (Na&lt;sub&gt;۲&lt;/sub&gt;CO&lt;sub&gt;۳&lt;/sub&gt;) است که دمای انتقال شیشه را پایین می‌آورد. سدیم کربنات باعث می‌شود تا شیشه در آب قابل حل شود، برای جلوگیری از این ویژگی مقداری [[آهک]] (اکسید کلسیم CaO) که از [[سنگ آهک]] بدست می‌آید، به همراه [[اکسید منیزیم]] (MgO) و [[آلومینا]] (Al&lt;sub&gt;۲&lt;/sub&gt;O&lt;sub&gt;۳&lt;/sub&gt;) به آن افزوده می‌شود تا شیشه پایداری بیشتری پیدا کند. شیشه در نهایت از ۷۰ تا ۷۴ درصد وزنی سیلیس ساخته شده است و [[شیشه آهک سوددار]] نام دارد.&lt;ref name=ullmann&gt;B. H. W. S. de Jong, "Glass"; in "Ullmann's Encyclopedia of Industrial Chemistry"; 5th edition, vol. A12, VCH Publishers, Weinheim, Germany, 1989,   {{Please check ISBN|reason=Check digit (5) does not correspond to calculated figure.}}, pp. 365–432.&lt;!-- page number wrong? per http://www.amazon.com/Ullmanns-encyclopedia-of-industrial-chemistry/dp/0895731835/ book is 267 pages, but this is one volume; 40-volume set dated 2003 has ISBN 3-527-30385-5 per http://www.amazon.com/Ullmanns-Encyclopedia-Industrial-Chemistry-Set/dp/3527303855/ --&gt;&lt;/ref&gt; این گونه از شیشه ۹۰ درصد از شیشهٔ تولیدی را دربر می‌گیرد.

بیشتر شیشه‌های در دسترس مواد خام دیگری هم دارند تا ویژگی‌های آن‌ها اندکی تغییر کند برای نمونه [[شیشهٔ کریستال]] و برخی گونه‌های بلور، نسبت به شیشه‌های معمولی درخشان تر اند چون دارای [[ضریب شکست]]، [[پاشش (اپتیک)|پاشش نوری]] و بازتاب بالاتری اند. افزودن [[باریم]] باعث افزایش ضریب شکست می‌شود. [[دی‌اکسید توریم]] به شیشه ضریب شکست بالا و پاشش نوری پایین می‌دهد درگذشته از این گونه شیشه در ساخت عدسی‌های با کیفیت بالا بهره برده می‌شد اما به دلیل [[واپاشی هسته‌ای]] کاربرد آن متوقف شد و با [[اکسید لانتان]] جایگزین شد.{{مدرک}} افزودن [[آهن]] به شیشه باعث می‌شود تا شیشه بتواند انرژی [[فروسرخ]] را جذب کند این ویژگی در فیلترهایی که باید گرما را جذب کنند مانند نورافکن‌های فیلم برداری مورد نیاز است. همچنین [[اکسید سریم (IV)]] باعث می‌شود تا شیشه طول موج‌های [[فرابنفش]] را جذب کند.&lt;ref&gt;{{cite book|author=Heinz G. Pfaender|title=Schott guide to glass|url=http://books.google.com/books?id=v5q4Hje3iFgC&amp;pg=PA135|accessdate=8 February 2011|year=1996|publisher=Springer|isbn=978-0-412-62060-7|pages=135, 186}}&lt;/ref&gt;

در ادامه فهرستی از پرکاربردترین شیشه‌های سیلیسی، مواد سازنده و کاربرد آن‌ها آمده است:
# '''شیشهٔ سیلیسی''': سیلیس (SiO&lt;sub&gt;۲&lt;/sub&gt;). دارای انبساط گرمایی بسیار پایین، بسیار سخت و پایدار در برابر دماهای بالا (۱۰۰۰ تا ۱۵۰۰ درجهٔ سانتیگراد) و مقاوم ترین در برابر سرد و گرم شدن. این شیشه مناسب کار در دماهای بالا است مانند: لوله‌های کوره، بوته‌های آهنگری (ذوب فلزات) و ...
# '''شیشهٔ آهک سوددار''': ۷۲٪ سیلیس + ۱۴٫۲٪ [[اکسید سدیم]] (Na&lt;sub&gt;۲&lt;/sub&gt;O) + [[منیزیم]] ۲٫۵٪ + [[آهک]] ۱۰٫۰٪ + [[آلومینا]] ۰٫۶٪. شفاف، به آسانی شکل می‌پذیرد و بهترین گزینه برای شیشهٔ پنجره است. انبساط گرمایی بالایی دارد و پایداری کمی در برابر گرما (۵۰۰ تا ۶۰۰ درجهٔ سانتیگراد). کاربرد در پنجره، ظرف‌های شیشه‌ای، حباب روشنایی (لامپ) و شیشهٔ لوازم دکوری موجود در خانه مانند شیشهٔ میز و ...
# '''شیشهٔ سدیم بوروسیلیکات، پیرکس''': ۸۱٪ سیلیس + ۱۲٪ [[بور تری‌اکسید|اکسید بور]] + اکسید سدیم ۴٫۵٪ + آلومینا ۲٫۰٪. پایدارتر از شیشهٔ پنجره در برابر انبساط گرمایی است و به عنوان شیشه‌های آزمایشگاهی، شیشه‌های آشپزی، چراغ خودرو و ... کاربرد دارد. [[شیشه بوروسیلیکات]] (مانند [[پیرکس]]) هم همین مواد خام اکسید بور و سیلیس را دارد دارای ضریب انبساط گرمایی نسبتاً پایینی است (۳٫۲۵{{e|–۶}}/°C برای پیرکس&lt;ref&gt;[http://www.quartz.com/pxprop.pdf Corning, Inc. Pyrex data sheet]. (PDF). Retrieved on 2012-05-15.&lt;/ref&gt; در مقایسه با ۹{{e|-6}}/°C برای شیشهٔ آهک سوددار&lt;ref&gt;[http://www.us.schott.com/tubing/media/selector/datasheets/english/schott-tubing_datasheet_ar-glas_english.pdf] Schott, N.A. , Inc data sheet&lt;/ref&gt;) به همین دلیل ابعاد آن‌ها بسیار پایدار است و البته به دلیل [[انبساط گرمایی]] کمتر دچار [[تنش (مکانیک)|تنش]] می‌شوند درنتیجه در برابر [[شوک حرارتی|گرمای ناگهانی]] کمتر [[مکانیک شکست|آسیب پذیرند]]. کاربرد آن‌ها در وسایل آشپزخانه، ابزارهای نوری و شیشه‌های نگهدارندهٔ دارو و مواد شیمیایی است.
# '''شیشهٔ بلور''': سیلیس ۵۹٪ + اکسید سدیم ۲٫۰٪ + اکسید سرب ۲۵٪ + اکسید پتاسیم ۱۲٪ + آلومینا ۴٪ + اکسید روی ۱٫۵٪. دارای ضریب شکست بالا، بسیار درخشان دیده می‌شوند؛ ویژگی کشسانی بالایی دارند و می‌توان از آن‌ها ابزارهای شیشه‌ای حلقه مانند درست کرد. در کارخانه‌ها کاربرد دارند اما پایداری چندانی در برابر گرما ندارند.
# '''شیشهٔ آلومینوسیلیکات''': سیلیس ۵۷٪ + آلومینا ۱۶٪ + اکسید بور ۴٪ + اکسید باریم ۶٪ + [[اکسید منیزیم]] ۷٪ + آهک ۱۰٪. کاربرد فراوان در ساخت [[فایبرگلاس]]، ساخت شیشه‌های مقاوم شده با پلاستیک (قایق، چوب ماهیگیری و ...) و حباب لامپ‌های هالوژن.
# '''شیشهٔ اکسیدی''': آلومینا ۹۰٪ + اکسید ژرمانیم ۱۰٪. شیشه‌ای بسیار شفاف؛ کاربرد در خط‌های شبکهٔ [[فیبر نوری]]، در یک کیلومتر طول تنها ۵٪ از شدت نور از دست می‌رود.&lt;ref&gt;[http://www.seafriends.org.nz/oceano/seasand.htm Mining the sea sand]. Seafriends.org.nz (1994-02-08). Retrieved on 2012-05-15.&lt;/ref&gt;

[[پرونده:Moldavite Besednice.jpg|بندانگشتی|یک شیشهٔ طبیعی که در اثر برخورد [[شهاب‌وار]] پدید آمده است، [[بوهم]]]]
مادهٔ سازندهٔ دیگر برای شیشه، [[بازیافت شیشه|شیشه‌های بازیافت شده]] است. این شیشه‌ها در مواد خام و انرژی صرفه جویی می‌کنند اما ناخالصی‌های موجود در آن‌ها می‌تواند باعث ضعف محصول شود. عامل‌هایی مانند [[سدیم سولفات]]، [[سدیم کلرید]] یا [[سنارمونتیت|تری اکسید آنتیموان]] به شیشه افزوده می‌شوند تا شمار حباب‌های هوای موجود را کم کنند.&lt;ref name=ullmann/&gt;

== ویژگی‌های فیزیکی ==
:''همچنین ببینید: [[فهرست ویژگی‌های فیزیکی شیشه]]''

=== ویژگی‌های نوری ===
[[پرونده:Mag glass request.jpg|بندانگشتی|کاربرد شیشه به عنوان [[عدسی]]]]
مهم ترین دلیل تولید شیشه ویژگی شفاف بودن آن در برابر طول موج‌های مرئی است نقطهٔ مقابل شیشه مواد [[چندبلور|چندبلوری]] است که نور مرئی را از خود عبور نمی‌دهند.&lt;ref&gt;{{cite book|last=Barsoum|first=Michel W.|title=Fundamentals of ceramics|year=2003|publisher=IOP|location=Bristol|isbn=0-7503-0902-4|edition=2}}&lt;/ref&gt; سطح شیشه معمولاً هموار است چون هنگام تشکیل، مولکول‌های بسیار سرد شدهٔ مایع دیگر مجبور نیستند هندسهٔ بلورهای سخت را به خود بگیرند بلکه نیروی [[کشش سطحی]] باعث شکل گرفتن آن‌ها می‌شود و به صورت میکروسکوپی سطحی هموار بدست می‌آید. این ویژگی‌ها باعث شفافیت و درخشندگی شیشه می‌شود و حتی در شیشه‌های رنگی (که نور را جذب می‌کنند) هم قابل مشاهده است.&lt;ref name="O"&gt;{{cite book|title=Optical properties of glass|publisher=American Ceramic Society|location=Westerville, OH|isbn=0-944904-35-1|editor=Donald R. Uhlmann, Norbert J. Kreidl|year=1991}}&lt;/ref&gt;

شیشه این توان را دارد تا [[شکست نور|نور را بشکند]]، آن را بازتاب کند و بدون اینکه نور دچار پراکندگی شود برپایهٔ [[نورشناسی هندسی]] آن را از خود بگذراند. این ویژگی‌ها در ساخت [[عدسی]] و پنجره مورد نیاز است. شیشه‌های معمولی [[ضریب شکست|ضریب شکستی]] نزدیک به ۱٫۵ دارند. بر پایهٔ [[معادله‌های فرسنل]]، بازتاب یک ورق شیشه در محیط معمولی و در هوا، نزدیک به ۴٪ در یکای سطح است و گذر نور از آن برای یک جزء (دو روی سطح) نزدیک به ۹۰٪ است. کاربرد دیگر شیشه در [[الکترونیک نوری]] است برای نمونه [[فیبر نوری]].

=== دیگر ویژگی‌ها ===
در فرایند تولید شیشهٔ سیلیسی این امکان وجود دارد که آن را مذاب کرد، در قالب ریخت و دوباره از قالب بیرون آورد و از هندسهٔ صاف و ساده تا شکل‌های پیچیده به آن بخشید. محصول نهایی شکننده و آسیب پذیر خواهد بود مگر اینکه لایه لایه بر روی آن کارهای ویژه صورت گیرد. اما به هر حال ماندگاری شیشه در بیشتر شرایط بسیار بالا است، بسیار آهسته دچار خوردگی و فرسایش می‌شود و در برابر واکنش‌های آب و حمله‌های شیمیایی پایدار است به همین دلیل مناسب ترین گزینه برای نگهدارنده‌های مواد شیمیایی و خوراکی است.

== تولید امروز ==
پس از آنکه مواد خام شیشه و درصد هر یک از آن‌ها بدست آمد، این مواد به کوره برده می‌شود. [[تولید انبوه]] [[شیشه آهک سوددار|شیشهٔ آهک سوددار]] از مذاب کردن مواد اولیه در کوره‌های گازی بدست می‌آید. کوره‌های کوچکتر مانند ذوب کننده‌های الکتریکی یا کوره‌های دیگ مانند هم وجود دارند که برای شیشه‌های ویژه بکار می‌روند.&lt;ref name=ullmann/&gt; پس از ذوب و یکدست کردن مخلوط و از بین بردن حباب‌های کوچک هوا، شیشه شکل می‌گیرد. شیشه‌های تخت در و پنجره و کاربردهای مانند آن از راه فرایندی به نام [[شیشه شناور|شیشهٔ شناور]] ساخته می‌شوند. این فرایند در سال‌های ۱۹۵۳ تا ۱۹۵۷ از سوی [[آلستر پیلکینگتن]] و کنث بیکرستف&lt;ref&gt;Sir Alastair Pilkington و Kenneth Bickerstaff&lt;/ref&gt; ارائه شد. آن‌ها شیشه را در یک حمام [[قلع]] مذاب به صورت لوله‌ای و پیوسته دور خود می‌پیچیدند و شیشه در این حمام شناور بود و از بالا برای اینکه سطح همواری بر رویش تشکلیل شود آن را در برابر فشار نیتروژن قرار می‌دادند.&lt;ref&gt;{{cite web|url=http://www.pfg.co.za/about%20glass.htm|title=PFG Glass|publisher=Pfg.co.za|accessdate=2009-10-24}}&lt;/ref&gt; بطری‌ها و ظرف‌های شیشه‌ای معمول از راه دمیدن و فشار بدست می‌آیند. البته علاوه بر این روش‌ها، راه‌های دیگری هم برای تولید شیشه وجود دارد.
[[پرونده:Exposition verres contemporains.jpg|بندانگشتی|شیشه در هنر امروز]]
پس از آنکه شیشه شکل دلخواه را به خود گرفت آن را به آرامی سرد می‌کنند تا تنش‌های حرارتی موجود از بین برود. ترمیم سطح، لایه لایه کردن و پوشاندن سطح شیشه با یک مادهٔ ویژه همه از فرایندهای شیمیایی است که در ادامهٔ ساخت شیشه قرار دارد این فرایندها برای بالا بردن پایداری و مقاومت شیشه (مانند شیشهٔ ضد گلوله) و یا دادن برخی ویژگی‌های نوری به آن (مانند [[شیشه ضد انعکاس]]) دنبال می‌شوند.

=== رنگ ===
با افزودن برخی یون‌های الکتریکی که به صورت یکنواخت در شیشه پراکنده می‌شوند و یا با پراکنده کردن دانه‌های بسیار ریز در شیشه (مانند [[شیشهٔ فتوکرومیک]]) می‌توان شیشه‌های رنگی بدست آورد.&lt;ref name=vogel&gt;{{cite book|author=Werner Vogel|title=Glass Chemistry|publisher=Springer-Verlag Berlin and Heidelberg GmbH &amp; Co. K|edition=2|year=1994|isbn=3-540-57572-3}}&lt;/ref&gt; شیشهٔ آهک سوددار اگر نازک باشد در چشم معمولی بی‌رنگ به نظر می‌آید. افزودن اندکی ناخالصی [[اکسید آهن (II)]] تا ۰٫۱ درصد وزنی،&lt;ref name=seward&gt;{{cite book|title=High temperature glass melt property database for process modeling|year=2005|publisher=American Ceramic Society|location=Westerville, Ohio|isbn=1-57498-225-7|editor=Thomas P. Seward}}&lt;/ref&gt; رنگ سبز کمرنگ به شیشه می‌دهد که در شیشه‌های ضخیم‌تر یا با کمک ابزارهای نوری این رنگ به خوبی دیده می‌شود. اما رنگ سبز پررنگ مانند بطری‌های سبز رنگ از افزودن اکسید آهن (II) و [[اکسید کروم (III)]] بدست می‌آید. [[گوگرد]] به همراه [[کربن]] و نمک‌های آهن، باعث بدست آمدن پُلی سولفید آهن و تولید شیشه‌های کهربایی با بازهٔ رنگ زرد تا نزدیک به سیاه می‌شود.&lt;ref&gt;[http://1st.glassman.com/articles/glasscolouring.html Substances Used in the Making of Coloured Glass] 1st.glassman.com (David M Issitt). Retrieved 3 August 2006.&lt;/ref&gt; اگر اندکی [[دی‌اکسید منگنز]] به شیشه‌ای که با آهن سبز شده است افزوده شود، رنگ سبز آن از میان می‌رود. این ویژگی‌ها در کارگاه‌های هنری بسیار کاربرد دارد برخی شیشه‌ها را به صورت رنگی خریداری می‌کنند و برخی خودشان به مواد خام رنگ اضافه می‌کنند.

[[پرونده:Cane Foglio - David Patchen 9213.jpg|200px|بندانگشتی|راست|ظرف شیشه‌ای رنگی اثر [[دیوید پاچن]]]]

== پیشینه ==
نخستین شیشه‌ای که پدید آمده همان شیشه‌هایی بوده که در طبیعت بویژه در منطقه‌های آتشفشانی بوجود آمده است، شیشهٔ [[ابسیدین]] احتمالاً توسط مردمان [[عصر سنگ|دوران سنگی]] استفاده می شده و به دلیل محدودیت منابع آن و نیازی که به ابزارهای بُرنده وجود داشته، به گستردگی در سراسر جهان آن روزگار، داد و ستد می شده است. به هر روی، باستان شناسان بر این باورند که احتمالاً نخستین شیشه در ناحیهٔ ساحلی [[سوریه|سوریهٔ]] امروز، [[میان‌رودان]] یا [[مصر باستان]] ساخته شده است.&lt;ref&gt;{{cite web|url=http://www.glassonline.com/infoserv/history.html|title=Glass Online: The History of Glass|accessdate=2007-10-29}}&lt;/ref&gt; شیشه در حدود ۳۶۰۰ سال پیش از میلاد در مصر ساخته شده است.&lt;ref&gt;[http://daneshnameh.roshd.ir/mavara/mavara-index.php?page=شیشه+و+انواع+آن&amp;SSOReturnPage=Check&amp;Rand=0 دانشنامه رشد، شیشه و انواع آن]&lt;/ref&gt; شیشه‌های کهن نور را از خود عبور نمی‌دادند وبه علت نا خالصی‌های موجود در آن‌ها، رنگی به نظر می‌رسیدند. کهن ترین شیشه‌ای که تا کنون پیدا شده، خرمُهره‌ای مربوط به نیمهٔ هزارهٔ سوم پیش از میلاد است و احتمالاً به صورت تصادفی در هنگام [[فلزکاری]] ([[سرباره]]) یا ساختن سفال، پدید آمده است.&lt;ref&gt;True glazing over a ceramic body was not used until many centuries after the production of the first glass.&lt;/ref&gt;

شیشه به عنوان یک ابزار تجملاتی باقی‌ماند و فروپاشی‌ها و رویدادهایی که در پایان عصر برنز رخ داد باعث توقف گسترش شیشه شد. گسترش بومی روش‌های ساخت شیشه در [[آسیای جنوبی]] در حدود ۱۷۳۰ پیش از میلاد آغاز شد.&lt;ref name=Gowlett&gt;{{cite book|last=Gowlett|first=J.A.J.|url=http://books.google.com/books?id=sM62_gbWP-8C&amp;pg=PA277|title=High Definition Archaeology: Threads Through the Past|publisher=Routledge|year=1997|isbn=0-415-18429-0}}&lt;/ref&gt; در چین باستان ساخت شیشه نسبت به سرامیک و فلز احتمالاً آغاز دیرتری داشته. در [[امپراتوری روم]]، ابزارهای شیشه‌ای در منطقه‌های مسکونی، صنعتی و [[مراسم خاکسپاری]] پیدا شده است.
[[پرونده:Bauhaus-Dessau Werkstätten.jpg|بندانگشتی|150px|[[دیوار پرده‌ای]]]]
[[پرونده:Musée du Verre et du Vitrail - Dalle de Verre 10.JPG|200px|بندانگشتی|دیوار شیشه‌ای، موزهٔ شیشهٔ فرانسه]]
شیشه به صورت گسترده در [[قرون وسطی]] کاربرد داشته است. در کنده کاری‌های باستان شناسی که در سراسر انگلستان انجام شده بود هم در مناطق مسکونی و هم گورستان‌ها شیشه‌های آنگلوساکسون پیدا شده بود. [[انگلستان در عهد آنگلوساکسون‌ها|در دوران آنگلوساکسون]] برای تولید مجموعه‌ای از وسایل زندگی مانند پنجره، ظرف آشپزخانه و حتی لوازم زینتی، شیشه بکار برده می‌شد. از سدهٔ ۱۰ اُم به این سو، شیشه [[شیشه رنگی|به صورت رنگی]] برای پنجرهٔ کلیساهای معمولی و [[کلیسای جامع|جامع]] مورد استفاده قرار می گیرفت. [[کلیسای سن-دنی]] و [[کلیسای جامع شارتر]] دو نمونهٔ شناخته شدهٔ این کاربرد است. تا سدهٔ ۱۴ ام میلادی معماران به استفاده از شیشه‌های رنگی برای ساختمان‌ها روی آوردند مانند بنای سن-شپل در پاریس (۱۲۰۳ تا ۱۲۴۸)&lt;ref name=RH&gt;Rene Hughe, ''Byzantine and Medieval Art'', Paul Hamlyn, (1963)&lt;/ref&gt; با آغاز رنسانس و دگرگونی معماری کاربرد شیشه‌های رنگی بزرگ کم شد و کاربرد آن در خانه‌های مردمی بیشتر شد. با پیشرفت دانش و فن این شیشه‌ها ارزان تر شدند و کاربرد آن‌ها همگانی تر و البته امکان تولید ارزان آن‌ها در قالب‌های بزرگ فراهم شده بود. در سدهٔ ۱۹ ام میلادی و همراه با [[معماری گوتیک]] نوین، نگاه تازه‌ای به شیشه‌های رنگی شد.

در سدهٔ ۲۰ میلادی گونه‌های تازه‌ای از شیشه به صورت لایه لایه‌ای، مسلح (مقاوم‌سازی شده) و آجری به بازار آمد که کاربرد شیشه در ساختمان سازی را افزایش داد. ساختمان‌های چند طبقه بیشتر از [[دیوار پرده‌ای]] که تقریباً به تمامی از شیشه است، ساخته شده‌اند. در آغاز شیشه به دلیل نداشتن واکنش با آب و به عنوان ظرف کاربرد داشت اما در پایان [[قرون وسطی|سدهٔ میانی]] ویژگی‌های نوری آن بیشتر مورد توجه قرار گرفت و تولید عدسی، ابزارهای ستاره‌شناسی و پس از آن ابزارهای پزشکی و دانش، گسترش یافت.

در سدهٔ ۱۹ میلادی در روش‌های باستانی تولید شیشه، بویژه شیشه‌های نقش برجسته دگرگونی‌هایی پدید آمد. این تغییر روش برای نخستین بار از زمان امپراتوری روم پدید می‌آمد و بیشتر در طرح‌های [[نوکلاسیسیسم|نوکلاسیک]] دیده می‌شد. در جنبش [[هنر نو]] از این شیشه‌ها به فراوانی بهره برده شد. با گذشت زمان کم‌کم کارگاه‌های کوچک شیشه‌های هنری در همه جا دیده شد.

=== شیشه در ایران ===
{{بخش بدون منبع}}
قدیمی‌ترین شیشه در ایران متعلق به هزاره دوم پیش از میلاد است. نمونه‌هایی از هزاره دوم تا مقارن میلاد مسیح شامل عطردان‌ها، النگوها، تندیس‌ها و کاسه‌ها و تنگ‌های متعدد به‌دست آمده‌است. در حفاری‌های [[چغازنبیل]] مربوط به دوره پیش از تاریخ، بطری‌هایی شیشه‌ای یافت شده‌است، که نشان از وفور شیشه در [[عیلام]] کهن دارد.

از تمدن [[مارلیک]] مهره‌های شیشه‌ای که عمر آنها به ۳۴۰۰ سال پیش می‌رسد، پیدا شده‌است. همچنین ظروف شیشه‌ای مایل به شیری در کاوش‌های [[لرستان]] به‌دست آمده‌است. از زمان [[هخامنشیان]] آثار شیشه‌ای چندانی در دست نیست. در آن دوره مهره‌های شیشه‌ای ایران در سراسر جهان قدیم معروف بوده که ظاهراً به رنگ سیاه و سفید بوده‌است.

هنرمندان [[ساسانی]] در تراش دادن شیشه مهارت مخصوصی داشته‌اند. شیشهٔ ساسانی در چین ارج بسیار داشته و به‌ویژه شیشه [[لاجورد|لاجوردی]] را گرانبها می‌شمردند. جام‌های پایه‌دار با نقش حلقه‌های برجسته از دوره [[اشکانیان]] و ساسانیان به‌جای مانده‌است.

ظروف شیشه‌ای دورهٔ اسلامی تحت تأثیر طرح‌های قبل از اسلام است. در دورهٔ [[سلجوقی]] و تا زمان هجوم [[مغول]]، افزارها و ظروف‌های بسیار زیبای شیشه‌ای از کوره‌های شیشه‌گری گرگان بیرون می‌آمد که به نازکی کاغذ و گاه مینایی و گاه تراشیده و کنده‌کاری شده‌است. روزگار سلجوقی اوج صنعت شیشه‌گری در ایران محسوب می‌شود. فراورده‌های شیشه‌ای این دوران بیشتر شامل ظروف کوچک و بزرگ، عطردان‌های بسیار ظریف، جام‌ها و گلدان‌هایی با فرم‌ها و اندازه‌های متنوع و اشیاء تزئینی کوچک به‌شکل حیوانات و ... است. در دورهٔ مغول رونق شیشه‌سازی از میان رفت و در عوض در این عهد سفالگری و کاشی‌کاری رونق یافت.

در دورهٔ [[تیمور]] رواج شیشه‌گری قابل توجه‌است. شیشه‌گرانی از [[مصر]] و [[سوریه]] به ایران آمدند و مشابه شیشه‌های ایرانی به مصر و سوریه رفت. در این دوره دو شهر [[سمرقند]] و [[شیراز]] از مراکز عمده شیشه‌سازی در ایران بودند. از این زمان به بعد این هنر روی به انحطاط نهاد تا زمان [[شاه عباس]] که با ساختن چراغ‌های مساجد و بطری‌ها این هنر دوباره زنده شد. شاه‌عباس شیشه‌گران [[ونیز|ونیزی]] را برای احیای این صنعت به ایران آورد. در نتیجه شیشه‌گری در [[دوره صفوی]] رونق دوباره یافت. گاه شیشه را با دمیدن به درون قالب می‌ساختند و گاه شیشه را می‌تراشیدند تا به‌شکل جواهر در آید و یا نقوشی روی آن می‌کندند. و گاهی نیز شیشه را با نقوش درخشان، مینایی و طلایی می‌کردند. در این دوره کارگاه‌های شیشه‌سازی در شهرهای مختلف ایران از جمله اصفهان، شیراز و کاشان دایر شد.

در فاصلهٔ بین سلطنت سلسله صفویه و [[قاجاریه]] هنر و صنعت شیشه‌گری در ایران از لحاظ سیر تکاملی پیشرفتی نداشته‌است و تا اواخر سلسله قاجاریه و بعد از آن به‌تدریج ضعیف‌تر شده‌است. با ورود شیشه به قیمت ارزان‌تر و مرغوب‌تر به بازار ایران، کم‌کم این صنعت رو به انحطاط نهاد.

== دیگر گونه‌های شیشه ==
=== نمونه‌های آزمایشگاهی ===
ترکیب‌های شیمیایی تازهٔ شیشه یا روش‌های تازهٔ ساخت در آغاز در حجم کم و در آزمایشگاه انجام می‌شوند. مواد خام بکار رفته در آزمایشگاه با آنچه در تولید انبوه استفاده می‌شود متفاوت است چون در آزمایشگاه، قیمت در درجهٔ نخست توجه نیست. در آزمایشگاه [[مواد شیمیایی|مواد خام]] بسیار حالص تر اند و باید توجه داشت تا مواد خام با رطوبت هوا یا مواد شیمیایی پیرامون وارد واکنش نشوند (مانند اکسید [[فلزهای قلیایی]] یا [[فلزهای قلیایی خاکی|قلیایی خاکی]]).&lt;ref name=pnnl&gt;{{cite web|url=http://depts.washington.edu/mti/1999/labs/glass_ceramics/mst_glass.html |title=Glass melting, Pacific Northwest National Laboratory |publisher=Depts.washington.edu |accessdate=2009-10-24}}&lt;/ref&gt; بخار شدن مواد در هنگام ذوب کردن شیشه هم باید در محاسبات گزیدن مواد خام در نظر گرفته شود. برای نمونه [[سلنیت سدیم]] چون دیرتر بخار می‌شود بر [[سلنیوم دی‌اکسید|سلنیم دی‌اکسید]] ترجیح دارد. یا مواد خامی که سریع تر وارد واکنش می‌شوند از دیگرانی که آهسته تر واکنش می‌دهند مناسب تر اند، مانند [[آلومینیم هیدروکسید]] نسبت به [[آلومینا]]. بوتهٔ ذوب از جنس پلاتین است تا باعث آلودگی مواد سازندهٔ شیشه نشود و با آن‌ها وارد واکنش نگردد. یکنواختی شیشه از راه یکنواختی مخلوط مواد خام بدست می‌آید برای این کار باید مخلوط مذاب را پیوسته هم زد و با شکستن و دوباره ذوب کردن مخلوط به این هدف دست یافت. شیشهٔ بدست آمده را رها می‌کنند تا به آرامی سرد شود تا از شکستن چندبارهٔ آن در طول فرایند پیشگیری کنند.&lt;ref name=pnnl/&gt;&lt;ref&gt;{{cite web|author=Alexander Fluegel|url=http://glassproperties.com/melting/|title=Glass melting in the laboratory|publisher=Glassproperties.com|accessdate=2009-10-24}}&lt;/ref&gt;

اگر شیشه از موادی ساخته شود که تمایلی به شکل دهی شیشه ندارند، از روش‌های پیشرفته تری برای سرد کردن شیشه بهره می‌برند تا به فرایند سرعت دهند. برای نمونه از روش معلق سازی استفاده می‌کنند در این روش هنگامی که شیشه در یک جریان گاز شناور است آن را سرد می‌کنند. در روش دیگر، شیشهٔ مذاب را میان دو سندان فلزی له می‌کنند (pressing) همچنین گاهی شیشهٔ مذاب را از میان غلطک رد می‌کنند.
== شیشه گری برای ساختن شیشه‌های مسطح == 
قدیمی ترین طریقه ساخت شیشه‌های  [[مسطح]] به روش ریخته گری می‌باشد. این روش در حدود ۴۰۰ سال پیش برای نخستین بار در [[فرانسه]] پیشنهاد گردید. شیشه [[مذاب]] را روی سینی‌های بزرگ لبه داری می‌ریزند که این سینی از جنس مس یا فولاد بوده و کف آن کاملاً مسطح می‌باشد. مواد مذاب را به وسیله [[غلطک]] پهن می‌کنند. در کناره‌های سینی لبه قابل تنظیمی دارد که آن را به ضخامت شیشه‌ای که می‌خواهند تهیه نمایند بالا و پایین می‌برند. غلطکی که عرض سینی را طی می‌نماید به این لبه‌ها متکی است با یک یا چند بار رفت و برگشت از عرض سینی به دو لبه آن ضخامت  شیشه در تمام نقاط جام یکسان می‌شود. ناهمواری‌های جزئی را با [[سمباده]] و [[صیقل]] دادن اصلاح می‌کنند .&lt;ref&gt;{{یادکرد کتاب |نام خانوادگی=کباری |نام=سیاوش |کتاب=مصالح شناسی | ناشر= |سال=}}&lt;/ref&gt;

=== شیشه‌های شبکهٔ داده‌ها ===
[[پرونده:CD-RW bottom.jpg|بندانگشتی|شیشه‌های کالکوژنی پایهٔ ساخت [[لوح فشرده ویرایش‌شونده]] است.]]
برخی شیشه‌ها که به فراوانی تولید می‌شوند و البته شیشه‌های سیلیکاتی جزء آن‌ها نیست، دارای ویژگی‌های فیزیکی و شیمیایی ویژه‌ای اند که برای کاربرد آن‌ها در شبکه‌های ارتباطی مانند [[فیبر نوری]] و دیگر روش‌های ذخیرهٔ داده مناسب است. از آن جمله می‌توان به [[شیشه فلوئورید|شیشه‌های فلوئوریدی]]، [[شیشه آلومینوسیلیکاتی|آلومینوسیلیکاتی]]، [[شیشه فسفاتی|فسفاتی]]، [[شیشه براتی|بُراتی]] و [[شیشه کالکوژنی|کالکوژنی]] اشاره کرد.

سه دسته مادهٔ سازنده برای شیشه‌های اکسیدی وجود دارد: سازنده‌های شبکه، مواد میانی و اصلاح کننده‌ها. سازنده‌های شبکه (سیلیس، بور، ژرمانیم) می‌توانند شبکه‌ای از پیوندهای شیمیایی که همگی به هم مرتبط اند را درست کند. مواد میانی (تیتانیم، آلومینیم، زیرکونیم، بریلیم، منیزیم، روی) بسته به ترکیب شیشه می‌توانند هم به عنوان سازندهٔ شبکه و هم به عنوان اصلاح کننده رفتار کنند. اصلاح کننده‌ها (کلسیم، سرب، لیتیم، سدیم، پتاسیم) به عنوان اصلاح کننده ساختار شبکه رفتار می‌کنند. آن‌ها معمولاً به صورت یون ارائه می‌شوند و جاهایی که پیوند اکسیژن با اتم برقرار نشده را با پیوند کوالانسی جبران می‌کنند و ارتباط را برقرار می‌کنند. آن‌ها یک بار منفی نگه می‌دارند تا با بار مثبت یون همسایه خنثی شود. برخی عنصرها می‌توانند چندین نقش داشته باشند برای نمونه سرب هم می‌توانند سازندهٔ شبکه باشد (Pb&lt;sup&gt;۴+&lt;/sup&gt; بجای Si&lt;sup&gt;۴+&lt;/sup&gt;) و هم اصلاح کننده.

== ساختار ==
=== رفتار شیشه‌های باستانی ===
مشاهدهٔ پنجره‌های کهن نشان داده است که گاهی شیشه‌های آن‌ها در پایین ضخیم‌تر و در بالا نازک تر اند. در ابتدا گمان بر این بود که شیشه حالت مایع دارد و با گذشت چند سده، شیشهٔ تخت و یکنواخت کم‌کم به سمت پایین جریان پیدا می‌کند درنتیجه بخش‌های پایینی ضخیم‌تر دیده می‌شود.&lt;ref&gt;{{cite news|url=http://www.nytimes.com/2008/07/29/science/29glass.html?ex=1375070400&amp;en=048ade4011756b24&amp;ei=5124&amp;partner=permalink&amp;exprod=permalink
|title=The Nature of Glass Remains Anything but Clear|work=New York Times|accessdate=2008-07-29|date=2008-07-29|first=Kenneth|last=Chang}}&lt;/ref&gt; این برداشت کاملاً نادرست است چون هرگاه یک بار شیشه سخت شود دیگر جریان پیدا نمی‌کند. دلیل وجود چنین پدیده‌ای این است که در گذشته شیشه را با روش دمیدن می‌ساختند در این روش آن‌ها شیشهٔ مذاب را به صورت یک دایرهٔ تقریباً تخت (دیسک) در می‌آوردند سپس آن را بر اساس اندازهٔ چارچوب پنجره می‌بریدند. بخش‌های بریده شده کاملاً یکنواخت نبود و گاهی در لبه‌های دیسک ضخامت فرق می‌کرد در هنگام نصب هم آن‌ها تلاش می‌کردند بخش ضخیم‌تر را در پایین بیندازند تا پایه‌های شیشه پایدارتر باشند و البته از ورود آب به درون ساختمان جلوگیری کنند.&lt;ref&gt;{{cite web|url=http://www.abc.net.au/science/k2/homework/s95602.htm|title=Dr Karl's Homework: Glass Flows|publisher=ABC|location=Australia|date=2000-01-26|accessdate=2009-10-24}}&lt;/ref&gt; اگر گاهی دیده شده که پایین شیشه نازک تر از بالای آن است می‌تواند به دلیل بی دقتی در نصب باشد.&lt;ref&gt;{{cite web|url=http://www.glassnotes.com/WindowPanes.html|title=Does Glass Flow|author=H. Halem|accessdate=2010-09-02}}&lt;/ref&gt;

در آغاز سدهٔ ۲۰ میلادی هم پدیدهٔ همانندی، در شیشه‌ها دیده می‌شد؛ دلیل این پدیده این بود که آن‌ها شیشه را بر روی یک میز بزرگ سردکننده می‌ریختند و اجازه می‌دادند تا در سطح میز گسترش یابد درنتیجهٔ این کار، مرکز یا محل ریختن شیشه ضخیم‌تر از دیگر بخش‌های شیشه می‌شد. سپس این شیشهٔ بزرگ تخت را به اندازهٔ دلخواه می‌بریدند. روشی که امروزه برای ساخت شیشه در پیش گرفته شده است روش [[شیشه شناور|شیشهٔ شناور]] است که در آن شیشه کاملاً یکنواخت است.

== استفاده از شیشه در نمای ساختمان ==
=== گونه‌های کاربردی ===
* '''شیشه‌های رنگی :''' این شیشه‌ها در مقایسه با شیشه‌های معمولی بخش اعظمی از نور را جذب و بخش کمتر را از خود عبور می‌دهند.
* '''شیشه‌های بازتابنده :''' این شیشه‌ها بخش بیشتری از طیف‌های مختلف نور را بازتاب می‌دهند و در کنترل ورود و خروج نور و انرژی تاثیر می‌گذارند. در انتخاب شیشه رفلکس باید به محدودیت‌های آن از جمله آیینه‌ای بودن آن در شب از سمت داخل نیز توجه نمود.
* '''شیشه‌های  Low-e:''' این شیشه‌ها پرتوهای گرمازای مادون قرمز را بازتاب داده اما نورمرئی را از خود عبور می‌دهند. در مناطق گرمسیر انتخاب این نوع شیشه موجب جلوگیری از اتلاف انرژی حرارتی داخل ساختمان به بیرون می‌گردد.
* '''شیشه‌های Laminate:''' این نوع شیشه مانع عبور ۹۹٪ از پرتوهای ماوراء بنفش شده و همزمان نورمرئی و مادون قرمز را از خود عبور می‌دهند .&lt;ref&gt;http://www.sakhtemoon.com/Double-Gass/HowTo-upvc-window-210&lt;/ref&gt;

=== اجرا ===
مهمترین نیاز عملکردی در نمای شیشه‌ای، ایمنی است که به عنوان موضوعی مهم در شیشه کاری در ارتفاع بالاتر از قد انسان مطرح است. در این باره دو عامل مطرح است:
* انتخاب نوع شیشه کاری و خصوصیات آن
* نوع طراحی سیستم نگهدارنده

=== کاربری ===
==== کاربردهای دیداری ====
سقف، سایبان و نمای شیشه‌ای باید پاسخگوی نیازهای کاربری زیادی باشد. از جمله آن‌ها می‌توان به موارد زیر اشاره کرد:
* استفاده حداکثری از نور روز
* دید به داخل و دید به خارج
* نما

==== کاربری گرمایشی ====
* جلوگیری از هدررفت گرما
* جذب گرما
* ایجاد تعادل گرمایی

==== کاربری مکانیکی ====
* عمر مفید بالا
* استحکام کافی
* تحمل تنش‌های گرمایی

==== دیگر کاربری‌ها ====
* پایداری در برابر آتش
* عایق صدا&lt;ref&gt;http://www.sakhtemoon.com/Glass-Facade/HowTo-glass-facade-217&lt;/ref&gt;

== روش‌های تولید شیشه ==
* [[رسوب فیزیکی فاز بخار|سرد کردن از حالت بخار]] (PVD)
* [[رسوب شیمیایی فاز بخار CVD|رسوب شیمیایی فاز بخار]] (CVD)
* [[آبکافت شعله‌ای]]
* [[سل-ژل]]

== تئوری‌های شیشه‌سازی ==
{{مقاله اصلی|تئوری‌های شیشه‌سازی}}
برخی از مواد دارای خاصیت شیشه‌سازی بسیار خوب هستند و برخی از مواد، مواد شیشه‌ساز خوبی نیستند. [[تئوری|تئوری‌های]] مختلفی که در مورد شیشه‌سازی در مواد ارایه شده است، علت‌ها و چگونگی ایجاد شیشه را بررسی می‌کند و مواد شیشه‌ساز را طبقه‌بندی می‌کنند. از معروف‌ترین تئوری‌های شیشه‌سازی می‌توان به [[تئوری شبکه نامنظم زاکاریاسن]] اشاره نمود.&lt;ref&gt;مارقوسیان، ۱۳۸۱، صص ۶ و ۷&lt;/ref&gt;

== پانویس ==
{{پانویس|۲|اندازه=ریز}}

== منابع ==
* {{یادکرد | فصل=فصل اول | کتاب=شیشه، ساختار، خواص و کاربرد | نویسنده = مارقوسیان، واهاک | ناشر=انتشارات دانشگاه علم و صنعت ایران | چاپ=اول | ویرایش=اول | سال=۱۳۸۱ | شابک=ISBN 964-454-423-4}}
* {{یادکرد وب | نشانی = http://daneshnameh.roshd.ir/mavara/mavara-index.php?page=شیشه+و+انواع+آن&amp;SSOReturnPage=Check&amp;Rand=0 | عنوان = شیشه و انواع آن | تاریخ بازدید = ۳۱ خرداد ۱۳۸۷ | قالب = مدخل | ناشر = [http://daneshnameh.roshd.ir دانشنامه رشد] | زبان = فارسی}}
* {{یادکرد وب | نشانی = http://www.britannica.com/eb/article-9068485/soda-lime-glass | عنوان = شیشه سودالایم | تاریخ بازدید = ۳۱ خرداد ۱۳۸۷ | قالب = مدخل | ناشر = [http://www.britannica.com دانشنامه بریتانیکا]| زبان = انگلیسی}}

{{چپ‌چین}}
* ASTM Standard C 162, 2003, ''Standard Terminology of Glass and Glass Products,'' ASTM International, West Conshohocken, PA, [http://www.astm.org/cgi-bin/SoftCart.exe/DATABASE.CART/REDLINE_PAGES/C162.htm?E+mystore www.astm.org].
* Robert H. Doremus, ''Glass Science'', John Wiley &amp; Sons, Ltd, 1994.
{{پایان چپ‌چین}}

== جستارهای وابسته ==
* [[شیشه-سرامیک]]
* [[شیشه آتشفشانی]]
* [[خودکشی شیشه]]

{{ابزارهای آزمایشگاهی}}
{{حالت‌های ماده}}
{{علوم شیشه}}
{{داده‌های کتابخانه‌ای}}

[[رده:شیشه|شیشه]]
[[رده:دی‌الکتریک‌ها]]
[[رده:مواد مجسمه‌سازی]]</text></page>