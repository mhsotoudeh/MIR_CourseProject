<page><title>سقز</title><text>{{جعبه شهر ایران
|نام‌رسمی=سقز
|روی‌نقشه=آری
|عرض‌جغرافیایی=۳۶٫۲۴۵۳
|طول‌جغرافیایی=۴۶٫۲۷۵۳
|تصویر= Saqqez-Kurdistan 2014 - Spring.JPG
|اندازهٔ تصویر=۴۰۰
|برچسب تصویر=
|استان=کردستان
|شهرستان=سقز
|بخش=[[بخش مرکزی شهرستان سقز|مرکزی]]
|دهستان=
|نام‌محلی=سه‌قز (املای [[کردی سورانی]])
|نام‌های‌دیگر=
|نام‌های‌قدیمی= [[ایزیرتو|ایزیرتا]]،{{مدرک}} ساکز{{سخ}}اسکاکیت{{مدرک}}
|سال شهر شدن= دست‌کم ۳٬۰۰۰ سال پیش (۱٬۰۰۰ ق. م)
|رشدجمعیت=
|تراکم‌جمعیت=
|مساحت=
|ارتفاع=۱٬۴۷۶ متر{{مدرک}}
|میانگین‌بارش‌سالانه=۵۰۰ میلی‌متر
|شمارروزهای‌یخبندان=۱۲۳
|شهردار = ضیاءالدین نعمانی
|سال تأسیس شهرداری =۱۳۱۴&lt;ref&gt;http://portal2.moi.ir/Portal/Home/Default.aspx?CategoryID=8f931308-c67e-4cf4-a5e7-3c1bbb1a6f32&lt;/ref&gt;
|جمعیت=۱۳۹٬۷۳۸ نفر (سال ۱۳۹۰)&lt;ref name="آمار"&gt;{{یادکرد درگاه ملی آمار|۱۳۹۰}}&lt;/ref&gt;
|نماینده مجلس = [[محسن بیگلری]]
|ره‌آورد= [[تخمه|تخمهٔ آفتابگردان]]
|پلاک اتومبیل = {{IRN}} ب &amp; م ۶۱
|پیش‌شماره={{پیش‌شماره تلفن|۰۸۷}}
|وب‌گاه=
|جمله‌خوشامد= به شهر تمدن ۳٬۰۰۰ساله خوش آمدید.
|پانویس=}}
'''سَقِّز''' {{به کردی|سەقز|Seqiz}} یکی از شهرهای شمال‌باختری [[ایران]] در شمال [[استان کردستان]] است. شهر سقز برروی دو [[تپه|تپهٔ]] طویل که [[رودخانه ولی‌خان|رودخانهٔ سرپوشیدهٔ ولی‌خان]] از وسط آن می‌گذرد، بنا شده‌است. پستی‌وبلندی‌های داخل شهر و چشم‌انداز رودخانهٔ [[سیمینه‌رود]]، که از کنار این شهر می‌گذرد، از ویژگی‌های آن است. سقز در ناحیه‌ای کوهستانی و مرتفع بین ارتفاعات نامنظم رشته کوه زاگرس واقع شده‌است.

این شهر با [[سنندج]] ۱۹۸ کیلومتر (از شمال) و با [[بوکان]] ۳۰ کیلومتر (از جنوب) فاصله دارد و تنها شهرِ دارای [[فرمانداری ویژه]] در [[استان کردستان]] است&lt;ref&gt;[http://isna.ir/fa/news/91092313386/ ایسنا - فرمانداری سقز به فرمانداری ویژه ارتقاء یافت]&lt;/ref&gt; مردم سقز در اکثریت [[مسلمان]] و [[سنی]] [[شافعی]] مذهب اند و زبان اکثریت مردم سقز [[کردی سورانی]] با لهجه [[اردلانی]] است. طبق آمار سال ۱۳۹۰، شهر سقز پس از [[سنندج]]، دومین شهر پرجمعیت استان کردستان است. طبق این آمار، جمعیت شهر برابر با ۱۳۹٬۷۳۸ تن بوده‌است.

== وجه تسمیه ==
نام امروزینِ سقز از نام قوم [[سکاها|سکا]] به یادگار مانده‌است، و «سکز» همان «ساکز» است. در روزگار [[مادها]]، [[سکاها]] فراوان به مرزهای ایران می‌تاختند.
* [[هووخشتره]]، بزرگ‌ترین پادشاه [[ماد]]، در ده سال اولِ حکومتش موفق شد که رابطه‌اش را با پادشاه سکاها، [[پروتوثیس]]، به اتحاد متقابل تبدیل کند. در روزگار هووخشتره، پس از انقیاد سکاها در ماد، گروهی از سکاها را به باختر ماد کوچاندند و این سرزمین را به‌نام آنان سکزی یا ساکز خواندند که اکنون به سقز معروف است.{{سخ}}
کتیبه‌های [[آشور|آشوری]] مربوط به [[۷۰۰ (پیش از میلاد)|۷۰۰]]-[[۷۵۰ (پیش از میلاد)|۷۵۰]] پیش از میلاد از سکاها یاد کرده‌اند. آنها در آن زمان در [[استپ]]‌های آسیای میانه زندگی می‌کردند و از تأثیر تمدن‌های [[بین‌النهرین]] [[تمدن بابل|بابل]] و [[آشور]] به‌دور بودند. آن‌ها تا حد زیادی تحت تأثیر تمدن برادران یک‌جانشین خود، [[ماد]]ها و [[پارس]]‌ها، قرار داشتند که در نواحی جنوب آنها در [[فلات ایران]] زندگی می‌کردند. سکاها، مانند قوم خویشاوند خود، [[سرمتی|سرمتیان]]، از جنبش‌های [[مزدیسنا|مزدایی]] و [[زردشتی|زردشتی‌گری]] که سرانجام توانست اعتقادات مادها و پارس‌ها را دگرگون کند، به‌دور بودند.&lt;!--&lt;ref name="Rene" /&gt; حذف یادکرد ناموجود توسط ربات --&gt; [[هرودوت]] در کتاب چهارم درمورد این مردمان می‌نویسد:

{{گفتاورد|درمورد سکاها حکایت دیگری هست که به عقیدهٔ من بیشتر مورد اعتماد است. موافق این حکایت، سکاها ابتدا در آسیا مسکن داشتند، بعد [[ماساگت]]‌ها آنان را بیرون رانده و سکاها از رود آراکس (همان جیحون) گذشته، به زمین [[کیمری]]‌ها وارد شدند. چون عدهٔ سکاها زیاد بود، کیمری‌ها مشورت کردند که چه کنند. مردم عقیده داشتند که برای خاک، خود را به خطر نیندازند، پادشاهان به‌عکس معتقد بودند که پای‌داری کنند. بین پادشاهانی که ترجیح می‌دادند بجنگند تا کشته شوند، اختلاف شد و به دو دسته تقسیم گشته با هم جنگیدند و همه کشته شدند. بعد مردم جسد آنها را دفن و اراضی خود را رها کره و سکاها آنها را گرفتند. هنوز هم در مملکت سکاها قلعه‌های کیمری وجود دارد...
روشن است که سکاها در تعقیب کیمری‌ها راه را گم کرده وارد آسیا و مملکت ماد شدند، زیرا کیمری‌ها در طول دریا حرکت کردند و سکاها به سمت [[قفقاز]] رفته و داخل ماد شدند. این روایت بین یونانی‌ها و بربرها خیلی شایع است.&lt;ref&gt;''تاریخ هرودوت''، کتاب چهارم، ترجمهٔ جرج راولینسون، بایگانی الکترونیکی کتابخانهٔ آلدلاین&lt;/ref&gt;}}
هرودوت از تهاجم سکاها به ایران در دوران [[هووخشتره|هووخشترهٔ]] مادی یاد کرده؛ در حالی که سپاه ماد [[نینوا]] پایتخت آشور را محاصره کرده‌بود. خبر تهاجم سکاها به [[آذربایجان]] هووخشتره را ناچار کرد از نینوا بازگشته تا از کشور خود دفاع کند، شکست مادها در جنگی که در نزدیکی [[دریاچه ارومیه|دریاچهٔ ارومیه]] واقع شد، موجب شد سکاها به قدرت اول [[آسیا]] بدل شوند. از تاخت‌وتاز و غارت‌های آنان در ''[[کتاب ارمیا]]''، از کتب مذهبی یهودیان، نیز یاد شده‌است. چند سال بعد، هووخشتره با کشتن رهبران آنان موفق به شکست‌شان شد. سکاها در روزگار [[مادها]] بارها به مرزهای ایران تاختند. آن‌ها گاه با [[آشور]] هم‌پیمان می‌شدند و زمانی به‌همراه مادها با آشوریان می‌جنگیدند. به دنبال حملهٔ مجدد [[آشور]] به [[مادها]]، [[خشتریته]] برای پایان‌دادن به حملات آشور با [[ماننا]] و سکاها پیمان دوستی بست و عملاً با آشور وارد جنگ شد. بعد از سکاها، [[کیمری‌ها]] (یکی دیگر از قبایل صحرانشین شمال [[قفقاز]]) به منطقهٔ شمال‌غرب ایران حمله کردند و در سر راه خود، دولت [[اورارتو]] در باختر [[دریاچه ارومیه|دریاچهٔ ارومیه]] و خاور [[آناتولی]] را نابود کردند. [[هووخشتره]] بزرگ‌ترین پادشاه [[ماد]] در ده سال اول حکومتش موفق شد که رابطهٔ خوبی با [[پروتوثیس]] پادشاه سکاها برقرار کند. هووخشتره ارتشش را به دو بخش [[پیاده‌نظام]] مجهز به [[نیزه]] و [[سواره‌نظام]] تیرانداز (شکلی که از سکاها آموخته‌بود) تقسیم کرد و دولت نیرومندی در ماد تشکیل داد. هووخشتره پس از انقیاد سکاها در [[ماد]]، گروهی از سکاها را به غرب [[ماد]] کوچ داد و این سرزمین را به نام آنان '''''سکزی''''' یا '''''ساکز''''' خواندند که اکنون به «سقز» معروف است. رومن گیرشمن می‌نویسد: سکاها در زمان اشغال ایران، سَقِز، ناحیه‌ای از [[کردستان]] را پایتخت خود قرار دادند، که الان نیز، با قدمتی ۳۰۰۰ ساله، یکی از قدیمی‌ترین شهرهای جهان به‌شمار می‌آید؛ چنان‌که آثاری از ایشان در آن حوالی پیدا شده؛ و گویند که کلمهٔ «سقز»، مشتق اسم «سَکا» است.&lt;ref&gt;رومن گیرشمن، ''ایران از آغاز تا اسلام''، ترجمهٔ [[محمد معین]]، تهران: بنگاه ترجمه و نشر کتاب، ۱۳۳۶. شابک: ۷-۰۳۲-۴۴۵-۹۶۴-۹۷۸&lt;/ref&gt;

برخی دیگر معتقدند که واژهٔ سقز برگرفته از نام «سیاکسار» یکی از پادشاهان مادی است که یونانیان او را «سیاکس» خوانده‌اند.{{مدرک}}

== جغرافیای انسانی ==
=== جمعیت ===
براساس آمار ارائه‌شدهٔ سال [[۱۳۹۰]] شهر سقز با جمعیت ۱۳۹٬۷۳۸ تن پس از [[سنندج]]، دومین شهر پرجمعیت [[استان کردستان]] است.&lt;ref&gt;[[جمعیت شهرهای ایران|List of Iranian cities by population]]&lt;/ref&gt;
زبان و گویش مردم سقز، کردی [[سورانی]] با لهجهٔ [[اردلانی]] است. در سال ۱۳۷۰ شمار شهرنشینان شهرستان سقز حدود ۱۰۰٬۱۱۳ تن بوده‌است و جمعیت روستاییان آن هم برابر با ۷۹٬۲۰۰ تن بوده که جمعاً کل شهرستان دارای جمعیتی برابر با ۱۶۰هزار تن داشته‌است؛ اما با تغییرات حاصل در روستاهای خوش‌آب‌وهوا و ایجاد و احداث راه‌های آسفالتهٔ روستایی و برق‌کشی و مخابرات و دیگر امکانات، تمایل مردم به سکونت در روستاها بیشتر شده‌است.

== اقلیم ==
=== موقعیت ===
سقز در ۴۶ درجه و ۱۷ دقیقهٔ طول جغرافیایی و ۳۶ درجه و ۱۴ دقیقهٔ عرض جغرافیایی از خط استوا واقع شده‌است. ارتفاع آن از سطح دریا ۱٬۴۷۶ متر است و نسبت به تهران ۲۵ درجه و ۲۷ دقیقهٔ طول باختری فاصله دارد. در ناحیه‌ای کوهستانی و مرتفع بین ارتفاعات نامنظم رشته کوه زاگرس واقع شده‌است. در جنوب این شهر، کوه‌های «هیجانان»، و در باختر آن، کوه‌های «مَلقَرَنی» گسترده‌اند.&lt;ref&gt;[http://saqqezava.com/28/سقز-در-گذر-زمان سقز در گذر زمان و جغرافیای انسانی آن]&lt;/ref&gt; شهر سقز از شمال به استان [[آذربایجان غربی]] (شهر [[بوکان]]، حدفاصل ۳۵ کیلومتری)، از باختر به شهر [[بانه]] حدفاصل ۵۵ کیلومتری، و منطقهٔ [[ایل گورک]] و حدود شهرستان [[سردشت]]، از جنوب به منطقهٔ [[سرشیو|سَرشیو]] و [[مریوان]]، و از خاور به [[شهرستان دیواندره]] منتهی می‌شود.

{{موقعیت جغرافیایی
| مرکز = سقز
| شمال = [[سنندج]]
| شمال شرقی = [[مریوان]]
| شرق =[[بانه]]
| جنوب شرقی = [[سردشت]]
| جنوب = [[بوکان]]
| جنوب غربی = [[تکاب]]
| غرب = [[دیواندره]]
| شمال غربی = [[بیجار]]
| تصویر =}}

=== آب و هوا ===
سقز زمستان‌هایی بسیار سرد دارد و براساس داده‌های [[سازمان هواشناسی]]، یکی از سردترین نقاط شهری ایران است. یکی از پایین‌ترین دماهای ثبت شده در این شهر ۴۵- درجهٔ سانتی‌گراد بوده‌است. به گزارش سازمان هواشناسی جمهوری اسلامی ایران شهر سقز به همراه شهر [[بستان‌آباد]] در استان [[آذربایجان شرقی]] که دمای ۴۶- درجه در آن به‌ثبت رسیده سردترین شهرهای ایران لقب گرفته‌اند&lt;ref name="test"&gt;[http://www.irimo.ir/ سازمان هواشناسی ایران]، بانک اطلاعاتی آماری داده‌های هواشناسی ایران.&lt;/ref&gt;

== مردم ==
=== مذهب ===
مردم سقز پیرو دین [[اسلام]] و مذهب [[اسلام سنی|سنی]] هستند.
&lt;ref&gt;http://www.saghez.gov.ir/Default.aspx?TabID=62 معاونت استانداری و فرماندهی ویژه شهرستان سقز. معرفی شهرستان&lt;/ref&gt;
=== زبان ===
مردم سقز به گویش [[سورانی]] از زبان کردی سخن می گویند.

== مراکز آموزش عالی ==
* [[دانشگاه پیام نور]] واحد سقز، در سال ۱۳۶۹ با سه رشتهٔ [[علوم تربیتی]]، [[زبان و ادبیات فارسی]] و [[حسابداری]] فعالیت خود را آغاز کرد.
* [[دانشگاه آزاد]] سقز، در مهرماه سال ۱۳۷۸ با سه رشتهٔ [[کارهای عمومی ساختمان]]، [[حسابداری]] و [[آموزش ابتدایی]] در مقطع [[کاردانی]] با پذیرش ۱۳۲ دانشجو پی‌ریزی شد. امروزه دانشگاه آزاد سقز، با بالارفتن رتبه، یکی از بهترین و بزرگ‌ترین واحدهای دانشگاه آزاد به‌شمار می‌رود.
* [[دانشکده فنی و حرفه‌ای|دانشکدهٔ فنی و حرفه‌ای]] پسرانه، واحد سقز.
* مرکز آموزش [[علمی-کاربردی]] سقز، در نیمسال اول سال ۱۳۸۷ فعالیت آموزشی خود را در رشتهٔ [[فناوری اطلاعات]] و ارتباطات آغاز کرد. تعداد کل دانشجویان مرکز بالغ بر ۵۰۰ تن (شهریور ۱۳۸۹) است. مدیریت دانشگاه به‌صورت خصوصی است.

== اقتصاد ==
براساس برخی منابع، سقز در [[دورهٔ صفویه]] مرکز تجاری و داد و ستد در منطقهٔ شمال غرب [[ایران]] بوده‌است.&lt;ref&gt;{{یادکرد وب |نویسنده = |نشانی=http://www.kurdpress.com/Fa/NSite/FullStory/News/?Id=80461 |عنوان=معرفی جاذبه‌های گردشگری شهرستان سقز | ناشر =کردپرس |تاریخ =۱۹ اسفند ۱۳۹۳ |تاریخ بازبینی=۲ آبان ۱۳۹۴}}&lt;/ref&gt;

شهر سقز در ۵ کیلومتری جادهٔ بوکان دارای [[شهرک صنعتی سقز|شهرک صنعتی]] است که از واحدهای فعال آن می‌توان به کارخانهٔ قند محمدی، کارخانهٔ قند غلامی، کارخانهٔ کیک آسو، کارخانهٔ آب معدنی کیمیا، کارخانهٔ لبنیات پرشنگ، کارخانهٔ روغن موتور شیما نول، کارخانهٔ فیلتر خودرو ایزیرتا، و کارخانهٔ لامپ کم‌مصرف اشاره کرد.

[[پرونده:Jewish-Bazar in Saqqez-Iran.jpg|200px|بندانگشتی|چپ|بازار یهودی‌های سقز در سال ۱۳۹۲]]
بازار در سقز نقش محوری دارد و یکی از ارکان اصلی این شهر در محل کنونی است. بازار سقز از چند بازار کوچک دیگر تشکیل شده که براساس کالاهای عرضه‌شده و فروشندگان تقسیم‌بندی شده‌اند. از میان این بازارها می‌توان به «بازار بالا» که محل عرضهٔ کالاهای لوکس است، همچنین «بازار پایین» که محل عرضهٔ کالاهای سنتی مانند پارچه، لوازم عروسی و اقلام کشاورزی است اشاره کرد. در کنار این دو بخش بزرگ، چند بخش دیگر هم وجود دارد، مانند بازار یهودی‌ها (که هم‌اکنون محل کار خیاطان مسلمان است) و قازاخانه (معروف به «شیطان‌بازار») که امروزه به‌طور گسترده‌ای مورد بازدید مسافران قرار می‌گیرد.

== اماکن تفریحی و گردشگری ==
[[پرونده:Skisaghez.jpg|بندانگشتی|چپ|200px|مسیر اصلی پیست اسکی]]
[[پرونده:Vazane.jpg|بندانگشتی|چپ|200px|نمای کوه وزنه]]
از جمله اماکن تفریحی سقز می‌توان به موارد زیر اشاره کرد:
* دریاچهٔ لَگزی
* پیست اسکی سقز یا وزنه واقع در گردنه خان در محور سقز-بانه؛ این پیست در ضلع شمالی کوه وزنه واقع است که از لحاظ برفگیر بودن بیش از ۶ ماه از سال قابلیت اسکی دارد. ارتفاع قلهٔ آن ۲٬۷۰۰ متر از سطح دریاست و طول پیست ۱٬۲۰۰ متر می‌باشد. این پیست به‌صورت خصوصی توسط شرکت تعاونی آرو احداث گردیده‌است.{{نیازمند منبع}}
* پیست اتومبیلرانی و موتورسواری سقز
* پیست تریال مجموعهٔ کاوه، سه استخر و مجموعهٔ تفریحی ـ تجاری زوزان
* استخر سرپوشیدهٔ کاوه و شینه‌ای و یک استخر روباز شایلو که در سال‌های اخیر استخر شایلو به مجموعهٔ پرورش ماهی تغییر کاربری داده‌است.
* پیست اسب‌سواری و اصطبل جنب استخر شایلو

[[پرونده:خانقاه نقشبندی در مسجد خانقاه سقز 2.jpg|200px|بندانگشتی|چپ|[[خانقاه]] [[نقشبندیه]] در بازار سقز]]

; مساجد
درمیان مسلمانان مسجد یکی از رایج‌ترین اماکن عمومی در درجهٔ اول است. در مقایسه با دیگر شهرهای استان کردستان، شمار مساجد سقز زیادند. در سقز شمار زیادی صوفی از طریقت‌های [[قادریه]] و [[نقشبندیه]] زندگی می‌کنند که هر کدام دارای تکایا و خانقاه‌های مخصوص خود هستند. معروف‌ترین مساجد سقز عبارتند از:
[[پرونده:MasjedOmarbenkhatab_Saqqez.jpg|بندانگشتی|چپ|200px|مسجد عمربن خطاب واقع در شهناز]]
* [[مسجد دومناره]] واقع در میان‌قلعه، جنوب خرابه‌ها و آثار قلعه
* مسجد شیخ مظهر واقع در میان‌قلعه، پایین‌تر از مسجد جامع
* مسجد و خانقاه حاج شیخ مصطفی واقع در سَرپَچه، بازار شیخ
* مسجد و خانقاه شیخ نجم الدین نقشبندی (خانقاه بیاره) واقع در مابین مسجد جامع و بازار تاجوانچی
* مسجد کوچک در میدان بیست و دو بهمن
* تکیه بابا شیخ که از قدیمی‌ترین تکایای سقز به شمار می‌آید.
* تکیه شیخ عبدالکریم
* مسجد ملاابراهیم واقع در محله سرپچه
* مسجدحاج شیخ اسماعیل در خیابان امام
* مسجد پیرخزایی در محله شهربانی
* مسجد شیخ ملازاهد واقع درخیابان آزادی
* مسجد حاج ارجمند واقع در محله بهارستان
* مسجد دارالصفا واقع در محلّهٔ کریم‌آباد
* مسجد عمربن خطاب واقع در شهناز
* مسجد محمد رسول‌الله واقع در چم ولی‌خان (رودخانهٔ ولی‌خان)
* مسجد عثمان‌بن عفان واقع در شهرک فرهنگیان
* مسجد و آرامگاه [[حاج حکیم نیلوفری]] واقع در چهارراه آزادگان

; اماکن تاریخی
* قلعهٔ زیویه
* غار کرفتو
* [[مسجد دومناره]]
* حمام حاج صالح
* مسجد ترجان
* کاروانسرای تاجوانچی
* بازار سقز
* قرآن تاریخی [[شیخ حسن]] مولانا آباد

== گسترش ==
=== شهرداری ===
سقز دارای یک [[شهرداری مرکزی]] و سه ناحیهٔ مدیریتی [[شهرداری]] است که هم اکنون [[ضیاالدین نعمانی]] [[شهردار]] سقز است.

=== مناطق شهرداری ===
سقز دارای یک منطقهٔ شهرداری و سه ناحیه است.

=== محلّات ===
[[پرونده:Saqqez in evening.jpg|بندانگشتی|200px|سقز]]
شهر سقز در گذشته در دشتی در جنوب‌باختری شهر فعلی قرار داشت که اکنون به "کهنه سقز" یا "سقز کهنه" معروف است. شهر فعلی نخست در اطراف بازار به‌وجود آمد و قدیمی‌ترین محله، همان محلهٔ «بازار شهر» است که پس از چندی بر اثر ارتباط [[تبریز]]، [[سنندج]] و [[بانه]] طرفین جاده‌های آن آباد شد. امروزه موقعیت طبیعی و نحوهٔ استقرار شهر در دامنهٔ ارتفاعات و رودخانه‌ای که از کنار آن جاری است، سقز را از شهرهای دیگرِ استان متمایز کرده‌است.{{سخ}}
محلّات امروزیِ شهر سقز:
{| style="margin:0.5em auto; clear:both; text-align:center; width:90%" align=center class="toccolours"
|-
!style="background:#ccccff"| '''محلّه‌ها و معابر اصلیِ شهر سقز'''
|-
|style="font-size:90%;"| [[کانی گرمک]] [[بَردبران (سنگ‌بُران)|بردبران]] | [محلهٔ بلوار (سقز)|بلوار | بهارستان (سقز)|بهارستان بالا و پایین|حمام سعدی| تپی مالان (تپهٔ خانه‌ها) | جوتیاران (محلهٔ برزگران) | چمی ولی‌خان (رودخانهٔ ولی‌خان) | [[زورآباد (سقز)|زورآباد]] | سرپچه|سرپَچَه | [[سیلو و سی‌ودومتری]] | [[شهرک دانشگاه (سقز)|شهرک دانشگاه]] | [[محلهٔ شهناز سقز|شهناز]] | [[صالح‌آباد (سقز)|صالح‌آباد]] | [[قرچی‌آباد]] (شریف‌آباد) | [[قوخ (سقز)|قَوخ]] | [[کریم‌آباد (سقز)|کریم‌آباد]] | [[مجبورآباد]] | محلهٔ موسایی‌ها|موسایی‌ها | [[ناوقلا]] (محلهٔ قلعه) | [[نشمیلان]] | بلوار تربیت | [[بلوار وحدت]] | [[گلستان (سقز)|گلستان]] | بلوار دانشجو | [[خیابان محمد قاضی]] | [[سه‌راه مدرسه]] | میدان چایی‌فروشان | [[پارک لاله سقز|پارک لاله]] | [[میدان تره‌بار]] | خیابان حافظ | [[شهناز]] | [[خیابان سعدی]] | [[سالن ۲۲ بهمن]] | [[خیابان دارالصفا]] | خیابان معلم | [[پارک کوثر]] | [[شهرک فرهنگیان (سقز)|شهرک فرهنگیان]]
|}

=== فضای سبز ===
; پارک‌ها
[[پرونده:پارک کوثر سقز.jpg|بندانگشتی|200px|نمایی از پارک ساحلی کوثر سقز]]

ازجمله پارک‌های سقز می‌توان به موارد زیر اشاره کرد:
* پارک [[مولوی کرد]]
* [[پارک رضوان (سقز)|پارک رضوان]]
* [[پارک لاله (سقز)|پارک لاله]]
* [[پارک کودک (سقز)|پارک کودک]]
* پارک کچه شوان (دخترِ چوپان)
* [[پارک ساحلی (سقز)|پارک ساحلی]]
* پارک [[عمربن خطاب]]
* [[پارک کوثر (سقز)|پارک کوثر]]
* [[پارک ۲۹ گولان]]

== معابر و خیابان‌ها ==
سقز دومین شهر پرجمعیت [[استان کردستان]] بعد از [[سنندج]] است و ازدحام جمعیت شهری و روستایی در طول روز و همین‌طور قرار گرفتن در مسیر اصلی جاده [[کرمانشاه]] به [[تبریز]] و آماده نشدن [[کمربندی]] [[بزرگراه کرمانشاه - میاندوآب]] در مسیر سقز و همین‌طور قدیمی بودن و کوچک بودن [[خیابان]]‌های اصلی شهر باعث ترافیک سنگینی در طول روز بخصوص ساعات پایانی روز می‌شود.
بلوار کردستان، بلوار شهید بهشتی، بلوار وحدت، بلوار سنندج، بلوار حافظ، بلوار ارتش، بلوار جمهوری، خیابان امام، خیابان معلم، پل هوایی از پر [[ترافیک]]‌ترین معابر سقز است.&lt;ref&gt;http://kardo-art.ir/تسریع-عملیات-ساخت-تقاطع-غیر-همسطح-بلوا.php&lt;/ref&gt;

[[نادر فخری]] در جلسه شورای ترافیک شهرستان سقز که در [[فرمانداری]] این شهرستان تشکیل شد بیان کرد با پیش بینی نصب ۲۱ دوربین مدار بسته، رصد مشکلات مسیرهای بین شهری و انعکاس آن به ادارات مربوطه استان و اصلاح هندسی تقاطع‌های سطح شهر، بررسی و پیش بینی زیر گذر و روگذر، اعمال محدودیت‌های ترافیکی برای تسهیل دررفت‌وآمد مردم به ویژه در محلات مرکزی و تجاری شهر و تشکیل کمیته فنی برای بررسی مسائل به صورت کارشناسی از جمله مواردی است که در دستور کار این شورا است.&lt;ref&gt;http://www.sharnews.com/8971/بررسی-آخرین-وضعیت-ترافیکی-سقز/&lt;/ref&gt;

شهرداری سقز و [[شورای ترافیک]] این شهر به دلیل وجود نیاز [[ترافیکی]] این شهر اقدام به احداث [[تقاطع غیر همسطح]] در بلوار کردستان کرده‌اند.
[[تقاطع غیر همسطح]] بلوار کردستان با طول ۴۵۰ متر عرض ۱۶/۲۰ متر ارتفاع ۸/۵۰ وبا اعتبار اولیه ۶۵ میلیارد ریال از منابع داخلی شهرداری سقز احداث می‌شود.&lt;ref&gt;http://www.saqqez.ir/News/Body?NewsId=1198&lt;/ref&gt;

=== خیابان‌ها و بلوارهای مهم ===
* بلوار کردستان
* بلوار انقلاب
* بلوار حافظ
* بلوار بهشتی
* بلوار انقلاب
* بلوار ارتش
* بلوار بلوار جمهوری
* بلوار شورا
* بلوار شهدا
* بلوار دانشجو
* بلوار وحدت
* بلوار هژار
* بلوار شهید فهمیده
* خیابان امام
* خیابان استاد شیرازی
* خیابان معلم
* خیابان قاضی کوثر
* خیابان سعدی
* خیابان حاجی‌آباد
* خیابان رسالت
* خیابان اورژانس
* خیابان پزشک
* خیابان دانشگاه
* خیابان تلگراف
* خیابان پردیس
* خیابان رودکی
* خیابان ابوذر
* خیابان بهارستان
* خیابان ساحلی
* خیابان سیروان

== مراکز خرید&lt;ref&gt;http://kardo-art.ir/مراکز-خرید-نوروزی-شهر-سقز.php&lt;/ref&gt; ==
* بازار قدیمی (گذر اردلان)
* بازار روز (قزاق خانه)
* بازار نهکهرۆز
* گذر خیابان امام
* گذر خیابان جمهوری
* بازار جهودی‌ها
* مجتمع تجاری کوثر
* مجتمع تجاری الماس غرب
* مجتمع تجاری آدمی
* مجتمع تجاری آلان و دیلان
* مجتمع تجاری صابریان
* مجتمع تجاری محمودی
* مجتمع تجاری نگین
* مجتمع تجاری زیتون
* مجتمع تجاری ماد
* مجمتع تجاری مرادویسی
* مجمتع تجاری زیر گذر آزادی
* مجتمع تجاری عرفانی

== فرهنگ ==
=== مشاهیر ===
به ترتیب الفبا:
* [[مهوش افشارپناه]]، بازیگر [[تئاتر]]، [[سینما]] و [[تلویزیون]]
* ملا محمد سبزواری عالم، فقیه و عارف دوره صفوی
* ملا محمود باکی، شاعر، نویسنده، فقیه، حکاک و عارف قرن سیزدهم هـ. ق
* ماموستا ملا احمد امام (ماموسای سقز)، عالم، فقیه، عارف و صوفی نقشبندی که نظریات جدیدش در طریقت [[نقشبندی]] از تئوری‌های نوین تصوف به حساب می‌آید. (زادهٔ ۱۳۰۳ در روستای قشلاق کوچک – درگذشتهٔ مرداد ۱۳۸۱ در سقز) از او آثاری در زمینهٔ فقه و عرفان به جای مانده که هنوز چاپ نشده‌اند.
* بابا سیدشکرالله پارسانیان، عارف و فقیه
* [[عبدالله چمن‌گلی]]، [[کشتی‌گیر]] و [[مربی (ورزش)|مربی]] تیم ملی [[کشتی (ورزش)|کشتی]]. او به‌عنوان برترین داور کشتی بین‌المللی برگزیده شد.
* [[حمید حسنی]] [[پژوهش|پژوهشگر]]، [[فرهنگ‌نویسی|فرهنگ‌نویس]] و [[ویرایش|ویراستار]]
* محمد خالدی، استادیار زبان و ادبیات فارسی [[دانشگاه زنجان]] و [[دانشگاه علامه طباطبایی]]، که در سال ۱۳۷۷ درگذشت.
* حزین سقزی، درویش سلیم فرجی فرزند میرزا عبدالله دلشاد، از وی دیوان شعری به جا مانده که هنوز به زیور طبع آراسته نشده است.
* [[ملا غفور دباغی]]، مشهور به «حافظ مهاباد» که در سال ۱۳۰۶ در سقز به دنیا آمد و در سال ۱۳۶۹ در [[مهاباد]] درگذشت.
* ماموستا شیخ علی سعدی (متخلص به «خه‌مین»)، شاعر خوش طبع که از سادات [[کس‌نزان]] بود (زادهٔ ۱۳۰۰ هـ. ش – درگذشتهٔ ۱۳۶۳). دیوان اشعارش در ۲۴ اسفند ۱۳۹۴ به کوشش دکتر شهباز محسنی در دانشگاه آزاد سقز رونمایی شد.
* کاکه سور وزمله، عارف و فقیه
* [[نیان شاه‌محمدی]] بانوی [[ملی‌پوش]] [[تیم ملی]] [[تکواندو]]ی ایران&lt;ref&gt;http://www.sharnews.com/12301/نیان-شاه-محمدی-در-اردوی-تیم-ملی/&lt;/ref&gt;
* [[محمدرسول شیرازی]] (۱۳۱۴–؟)، شاعر و مترجم
* [[ملا کریم صائب زاری]]، [[شاعر]] [[غزل|غزلسرای]] سقزی که در روستای [[آلکلو]]ی [[منطقه فیض‌الله بیگی]] به دنیا آمد و در روستای [[عرب اوغلوی علیا]] دیده از جهان فروبست. از وی دیوانی به یادگار مانده‌است که توسط انتشارات محمدی در سقز به چاپ رسیده‌است.&lt;ref&gt;http://www.sharnews.com/2306/مه‌لاکه‌ریم-زاری/&lt;/ref&gt;
* [[فرامرز صدیقی]]، [[بازیگر]] [[سینما]]، [[تلویزیون]] و [[تئاتر]]
* [[علی عابدی (آهنگساز)|علی عابدی]]، [[موسیقی‌دان]]، [[آهنگ‌ساز]] و [[خواننده]]
* [[عمر فاروقی]]، [[نویسنده]] و [[تاریخ‌نگار]] که مقالات، کتب و یادداشت‌های زیادی را درمورد تاریخ زندگی قوم کرد عرضه کرده‌است.
* دکتر محمد فاضلی، استاد ادبیات غرب در دانشگاه فردوسی مشهد
* [[ماردین فتحی]]، هنرمند نوجوان که در فستیوال جهانی «لویی فرانسوا» در سال ۲۰۱۵ به‌عنوان نفر برتر در سبک اکسپرسیونیسم انتخاب شد.
* [[یوسف قادریان]]، [[کشتی‌گیر]] [[کشتی فرنگی|فرنگی‌کار]] اهل سقز که در مسابقات آسیایی ۲۰۱۵ موفق به کسب [[مدال طلا]]ی آسیایی شد و در مسابقات جهانی ۲۰۱۵ [[لاس وگاس]] [[ایالات متحده آمریکا|ایالات متحدهٔ آمریکا]] [[مدال برنز]] گرفت.&lt;ref&gt;http://www.varzesh3.com/news/1265825/یوسف-قادریان-برنز-گرفت&lt;/ref&gt;&lt;ref&gt;http://www.varzesh3.com/news/1239505/قادریان-صاحب-مدال-طلا-شد&lt;/ref&gt;
* پروفسور [[ابراهیم کریمی]]، [[فیزیکدان]]، استاد دانشگاه اوتاوا (کانادا) و دارای کرسی تحقیقاتی کانادا در رشته فیزیک.&lt;ref&gt;http://www.sharnews.com/18340/گفتگوی-شارنیوز-با-پروفسور-ابراهیم-کری/&lt;/ref&gt;
* مَلِک‌الکلام مجدی سقزی
* [[قاضی کوثر|قاضی ملا محمدکریم]]، مشهور به [[قاضی کوثر]]، از مشروطه‌خواهان و روشنفکران دورهٔ [[ناصرالدین شاه]] [[قاجار]] بوده‌است که نقش مهمی در گسترش آزادی‌خواهی در میان مردم شهر داشت.&lt;ref&gt;http://www3.irna.ir/fa/News/81684012/&lt;/ref&gt;
* شیخ نافع مظهر، شاعر (متخلص به «شپرزه»)، مترجم و نویسنده
* شیخ حسن مولان‌آباد، عارف و صوفی، فقیه، قرآن‌شناس و شاعر. او در اواخر عهد صفویه و زندیه می‌زیسته‌است. مسجد دومنارهٔ سقز از یادگارهای اوست.
* حاج شیخ مصطفی نقشبندی

=== سینما ===
شهر سقز تاکنون سه سینما داشته‌است:{{سخ}}
نخستین سینمای سقز توسط یکی از خاندان رعدی تأسیس شد که «سینما (؟)» نام داشت که درپی یک آتش‌سوزی در اواسط دههٔ ۱۳۵۰ ویران شد و هرگز بازسازی نشد. سینمای مخروبه توسط تَلیس (گونی) دورگیری شده‌بود و مردم به این سینما، «سینمای تَلیس» می‌گفتند. محل فعلی پاساژ شهرداری و پاساژ عرفانی.
سینمای دوم، «سینما حافظ» نام دارد که به «سینما استقلال» نیز معروف است. این سینما در کنار گاراژ سیف‌الله‌خان و گاراژ کیخسروی قرار داشت؛ فعلاً ویران شده و قرار است در آینده، پس از بنای مجدّد و ایجاد واحدهای تجاری، سینما نیز مستقر شود. سومین سینما «سینما وزیری» یا «سینما آسیا» نام دارد که پایین‌تر از مدرسهٔ [[بوعلی]] («اندیشهٔ» کنونی) در میدان انقلاب قرار دارد که به‌دلیل عدم رسیدگی توسط مالک یا مالکین تا سال‌ها به مخروبه‌ای تبدیل شده‌بود. تا آنکه ارتباط میدان انقلاب با بلوار بهشتی برقرار شد و خیابان جدید بر روی مخروبه سینما آسیا قرار گرفت. در سال‌های اخیر، تنها مکان نمایش عمومی فیلم، آمفی‌تئاتر ادارهٔ ارشاد بود. پس از سالها سؤمدیریت دولتی در استفاده از این ظرفیت موجود و عدم تمایل و توان مدیران اداره ارشاد در رونق بخشیدن به این مکان، با واگذاری بخشی از آمفی‌تئاتر به بخش خصوصی در بیستم اسفندماه ۱۳۸۷ فعالیت این مکان به عنوان تنها سینمای شهر چندصدهزارتنی سقز با نام سینما فرهنگ، از سر گرفته شد؛ که آن‌هم به‌دلیل ضرردهی مجدداً تعطیل گشت.[http://www.sharnews.com/?p=2602].

== مناطق گردشگری و دیدنی ==
۱. تپه باستانی زیویه

۲. حمام حاج صالح

۳. گنبد اردلانیه

۴. مسجد دومناره

۵. مسجد و مدرسه روستای تر جان

۶. قرآن مشهور شیخ حسن مولاناآباد

۷. قلعه باستانی کلتپه

کوه‌ها و مناطق طبیعی سقز

✔ کوه نه که روز

✔کوه روش

✔کوه سلطان

✔کوه عبدالرزاق

✔کوه خان و وزنه

✔کوه جا قل

✔کوه ونوشه

== ورزش ==
سقز از قدیم به‌عنوان شهر پهلوان‌پرور شناخته شده‌است. شهر سقز از قدیم‌الایام دارای [[زورخانه]] و ورزش پهلوانی بوده‌است و در گود زورخانه‌های آن پهلوانانی چون حاج خلیفه صابر نیلوفری و نصرالله طاهری و سعید طاهری و... پرورش یافته‌اند{{مدرک|ورزش سقز}}. شهر سقز در بین شهرهای کردنشین تنه شهر دارای سبک و سیاق کُشتی خود است و دارای مشاهیر ورزشی‌ای چون عباس خاکی و حاج صابر نیلوفری و [[عبدالله چمن‌گلی]] است. شهر سقز امروزه در ورزش‌هایی چون [[کشتی (ورزش)|کُشتی]]، [[تکواندو]]، [[جودو]]، [[والیبال]]، [[بوکس]] در سطح استان، و در ورزش‌هایی مثل [[موی تای]] و [[کاراته]] در سطح اول کشوری مطرح است.{{مدرک|ورزش سقز}}{{سخ}}
در زمستان سال ۱۳۹۲، [[آزاد سی‌دوزی]]، جوان سقزی، در رشتهٔ پهلوانی رکورد جهانیِ میل را شکست و آن را به نام خود ثبت کرد.{{مدرک}}

; والیبال
به‌دلیل عدم امکانات لازم، به‌ویژه [[سالن سرپوشیده]]، ورزش والیبال معمولاً در فضای آزاد انجام می‌شد. این ورزش نخست در سال ۱۳۳۳ توسط افراد نظامی و غیربومی در زمین خاکی، دژبان پادگان نظامی ــ که در محل ساختمان قبلی آموزش و پرورش واقع در میدان قدس قرار داشت ــ انجام می‌شد.{{سخ}}
سقز در ورزش والیبال همچنان موفق بوده و این موفقیت را مدیون افرادی همچون پیمان نیلوفری، جمال طهمورثی و خسرو علیمرادی است و همچنین افراد زیادی به توسعهٔ این ورزش و ترغیب نوجوانان و جوانان در سقز کمک کرده‌اند.

; پناه‌گاه روش
این پناه‌گاه در تابستان ۱۳۸۸ با استفاده از منابع مالی مردمی کوهنوردان دوستداران ورزش کوهنوردی، در زمینی به مساحت ۶۲ متر مربع بنا شد. این بنا با استفاده از سازه‌های سیمانی مقاوم دارای ابعاد به طول ۹٫۵ عرض ۶٫۵ و ارتفاع ۲٫۴۰ می‌باشد.
این پناه‌گاه در مسیر روستاهای سه‌رته‌که‌لتو، خه‌ایر، هیجانان، کس‌نزان در ارتفاع ۱۸۰۰متری از سطح دریا واقع است.
فاصلهٔ تقریبی از نزدیکترین روستا به جان‌پناه ۲ ساعت و ۳۰ دقیقه و از جان‌پناه تا قلهٔ کوه رووش حدوداً ۳۰ دقیقه می‌باشد.
این پناه‌گاه دارای سرویس بهداشتی است که آب مصرفی آن توسط چشمهٔ مرمت‌شده تأمین می‌گردد.
قله‌های قابل دسترسی این پناه‌گاه رووش و هه‌ماراو می‌باشند.

== حمل و نقل ==
=== فرودگاه ===
پروژهٔ [[فرودگاه]] سقز در سال ۱۳۸۵ شروع شد و به‌علت کمبود بودجهٔ لازم برای اتمام آن ناتمام مانده‌است. به‌گفتهٔ رئیس ادارهٔ راه و شهرسازی [[استان]] [[کردستان]] افتتاح فاز اول این پروژه ۴۵۰ میلیارد ریال بودجه لازم دارد.&lt;ref&gt;http://www.tasnimnews.com/Home/Single/458833مدیرکل راه و شهرسازی کردستان: تکمیل فاز اول فرودگاه سقز ۴۵۰ میلیارد ریال اعتبار نیاز دارد&lt;/ref&gt;
این فرودگاه در مسیر سقز به [[مریوان]] و در جوار پادگان [[سپاه پاسداران]] [[شهرستان سقز]] است.

== جستارهای وابسته ==
* [[سکاها]]
* [[کردستان]]
* [[حکومت اردلان]]
* [[فرودگاه سقز]]

== پانویس ==
{{پانویس|۲}}

== منابع ==
* آرشیو سازمان میراث فرهنگی سنندج
* آرشیو ادارهٔ میراث فرهنگی سقز
* دوماهنامهٔ فرهنگی – اجتماعی – خبری شورای شهر سقز: ''راگه''، شمارهٔ ۲
* فصل‌نامهٔ ''معماری و ساختمان''، شمارهٔ ۹، بهار ۱۳۸۵
* تحقیق دانشجویی با موضوع «مرمّت بنای مسجد دومناره»، محقّق: پ. جهانگیرپور، ش. ترکیبی، دانشگاه آزاد سنندج، دانشکدهٔ معماری
* ''مونوگرافی سقز''، تألیف عبدالله کاوه، ۱۳۶۴
* نورالناظرین، ملا محمود باکی سقزی، سنندج، انتشارات شیخی، ۱۳۹۰
* ''تاریخ سقز''، عمر فاروقی، سقز: محمدی

== پیوند به بیرون ==
{{ویکی‌سفر}}
{{پانویس|۲}}
# [http://www.saghez.gov.ir/ وب‌گاه فرمانداری سقز]
# [http://www.saqqez.ir/ وب‌گاه شهرداری سقز]
# [http://www.kurdkalhor.com/Geography/kurdestan/saghez.htm وب‌گاه کُردکَلهُر] (برداشت آزاد، با ذکر منبع)
# [http://www.fallingrain.com/world/IR/16/Saqqez.html مختصات و ارتفاع]
# [http://kardo-art.ir/tag/سقز مالپه ری کاردو ئارت]
{{استان کردستان}}
{{فرمانداری ویژه}}
{{عشایر ایران}}
{{شهرستان سقز}}
[[رده:سقز|سقز]]
[[رده:پراکنش کرد]]
[[رده:شهرستان سقز]]
[[رده:شهرهای استان کردستان]]
[[رده:مناطق مسکونی در شهرستان سقز]]</text></page>