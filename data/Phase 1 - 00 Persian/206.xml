<page><title>خون‌آشام</title><text>[[پرونده:Burne-Jones-le-Vampire.jpg|چپ|انگشتدان|260px|یک نقاشی هنری از یک خون‌آشام.]]
'''خون‌آشام''' در افسانه‌ها و خرافات مردم [[اروپا]]، موجودی زنده‌است که شب‌ها از گور بیرون آمده و برای تغذیه خود از [[خون]] مردم می‌مکد. در این تخیلات، خون‌آشام‌ها دندان‌های نیش‌بلندی دارند که با آن‌ها از گردن زندگان خون می‌مکند، و معمولاً دارای قدرت‌های فوق بشری از جمله زندگی جاوید و تبدیل کسی که گاز می گیرد به خون آشام و در اینه دیده نمی‌شوند.بعضی می گویند که خون آشام ها میتوانند با جنان و جنیان هم صحبت باشند. در داستان‌های زیادی خون‌آشام‌ها مردم را به بردگی می‌کشند و خود آنها را نیز به خون‌آشام تبدیل می‌کنند. رسم بر این است که برای دور کردن خون آشام‌ها [[طلسم]]های ویژه‌ای استفاده شود. برای کشتن او باید سرش را از تن جدا کرد و میخی بلند را به قلب او فرو کرد.قصه خون آشامها به شکل امروزی در قرن شانزدهم و از بالکان پا گرفت.در قرن هفدهم مسافرانی که از بخش مرکزی اروپا می‌آمدند افسانه های هولناکی از موجودات خون آشام و خبیث نقل می‌کردند.وحشت خون آشامها در مجارستان قرن هجدهم آنچنان گسترش یافت که هیئتی از طرف دولت مجارستان مسئول بررسی موضوع شد.

بسیاری از نویسندگان قرن نوزدهم مانند گوته، بایرون و بودلر قطعاتی درباره ی خون آشامها به رشته ی تحریر در آوردند.نمایشهایی در این زمینه نوشته و اجرا شد.در آلمان اپرایی نیز بر صحنه آمد.

خون‌آشام‌ها از باورهای خرافی به ادبیات کلاسیک و نوین جهان وارد شده‌اند و امروزه کتاب‌ها و فیلم‌های فراوانی با داستان‌های متفاوت در مورد آنها ساخته می‌شود. مشهورترین شخصیت خون‌آشام در عرصهٔ ادبیات، [[دراکولا]] نام دارد که زادهٔ ذهن [[برام استوکر]] نویسندهٔ بریتانیایی است.

در ۱۸۹۷ برام استوکر دراکولا را نوشت.قصه گوتیگی بر مبنای وحشت و خون!که شهرت کنت دراکولا را عالمگیر کرد.استوکر کنت دراکولا را بر مبنای شخصیت پرنس منفور رومانی که در قرن پانزدهم می زیست و اعمال خلاف اخلاق و دیگر آزاریهای ترسناک او معروف بود نوشت.او خون دشمنان خود را می‌نوشید و آنها را به قتل می‌رساند.لقب او دراکولا به زبان رومانیایی معنای فرزند شیطان را می‌دهد.

در افسانه ها آمده‌است که خون اشام ها دارای ۲دندان نیش بلند هستند که در گردن قربانی فرو می‌کنند و انها را می‌کشند.
افسانه ها قدرتهایی فوق طبیعی به این موجودات نسبت می‌دهند .آنها می‌توانند از گوری به عمق ۲ متر از میان خاک و سنگ بیرون بیایند.می‌توانند خود را یه شکل گرگ و خفاش درآورند یا به آسانی تبدیل به مه شوند و از سوراخ کلیدها رخنه ی درها بدرون اتاقها بخزند.

آنها تسلطی اسرار آمیز بر حیوانات دارند.افسانه ها از گرگها، خفاشها، جغدها و موشهایی سخن می‌گویند که زیر نفوذ شیطان به اعمال شیطانی می‌پردازند .آنها قدرت هیپنوتیزم دارند که به آنها امکان می‌دهد قربانیان خود را از مقاومت بازدارند و خاطره های ترسناک را از ذهن بزدایند.صبح روز بعد از حمله ی خون آشامها قربانی تنها خستگی غیر عادی احساس می‌کند که به گمان او نتیجه ی کابوسی است که شب قبل دیده است.
خون آشام زیر نور خورشید یا نابود شده یا ضعیف میشوند

وامپایر البته همیشه موجودی خارج از اجتماع و در لب مرز نیست، بلکه می تواند نقش پادشاهی را داشته باشد. ولتر از کلمه خون آشام، به عنوان صفتی برای خون آشامهای واقعی جامعه استفاده کرد- بدون دلیل نیست که وامپایرهای ادبیات، معمولاً از خانواده های سلطنتی هستند.
یک عنصر جدانشدنی از وامپایر، خون است. وامپایر خون قربانیان خود را می مکد و با این روش تولید مثل می کند، نوعی پارادوکس تولد برای مرگ، که برای نمایش دادنش از نقش سنتی و سمبلیک خون به عنوان نیروی زندگی استفاده می شود. اما این مکیدن خون جنبه دیگری نیز دارد: وامپایر با این عمل نه تنها دستور انجیل را زیر پا می گذارد ( طبق کتاب مقدس قدیم، نوشیدن خون حرام است)، بلکه از سنن انجیلی برای خود استفاده می کند و به عنوان مثال با نوشیدن خون ، تبدیل به یک “نامرده” می شود و عمر جاودان پیدا می کند، چیزی که در انجیل برای مسیح در نظر گرفته شده است؛ بیدار شدن دوباره گوشت و زندگی جاودان. به این ترتیب، وامپایر به عنوان موجودی زاده شده در جهنم نمایش داده می شود و به این خاطر مخالفان او با حربه های خدایی به جنگ او می روند، مانند صلیب یا آب مقدس. به خصوص در رمان استوکر، دراکولا یک یاغی در برابر خدا است.&lt;ref&gt;[http://www.shegeftiha.com/34-خون‌آشام‌ها،-تخيل-يا-واقعيت؟/ خون‌آشام‌ها تخیل یا واقعیت]&lt;/ref&gt;

== نمونه‌های فرهنگی ==
=== خون‌آشام‌ها در ادبیات ===
* ۲۰۱۱ - رمان چهار شکارچی اثر [[Lord NRM|نیما رجبی ملکی]]
* ۱۷۴۸ - شعر خون‌آشام نوشتهٔ [[هنریش اوگوست اوزنفلدر]]
* ۱۷۷۳ - [[لنور]] نوشتهٔ [[گوتفرد اوگوست برگر]]
* ۱۷۹۷ - [[عروس کورینث]] نوشتهٔ [[گوته]]
* ۱۸۱۳ - [[جیائور]] اثر [[لرد بایرون]]
* ۱۸۱۹ - خون‌آشام نوشتهٔ [[جان پولیدوری]]
* ۱۸۹۷ - [[دراکولا (کتاب)|دراکولا]] نوشتهٔ [[برام استوکر]]
* ۱۹۷۶-۲۰۰۳ - [[تاریخچه خون‌آشام|تاریخچهٔ خون‌آشام]] نوشتهٔ [[آن رایس]]
* [[قصه‌های سرزمین اشباح]] (ترجمه درست قصه‌های سرزمین خون آشامان) اثر [[دارن شان]]
* ۲۰۰۵-۲۰۰۸ - [[گرگ و میش (سری)|سری گرگ و میش یا شفق]] نوشته [[استفانی میر]]
* ۱۹۹۲-تاکنون - رمان [[خاطرات خون‌آشام]] نوشته [[ال. جی. اسمیت]]

=== خوش‌آشام‌ها در سینما ===
* [[تنها عاشقان زنده ماندند|تنها عشاق زنده ماندند]]، 2013 به کارگردانی [[جیم جارموش]].
* [[دراکولای برام استوکر]] به کارگردانی [[فرانسیس فورد کوپولا]].
* [[دنیای مردگان (فیلم ۲۰۰۳)|دنیای مردگان]].
* سه‌گانهٔ تیغه: [[تیغه]]، [[تیغه ۲]]، [[تیغه ۳]].
* [[پسران گمشده]].
* [[نوسفراتو]].
* [[گرگ و میش (سری فیلم)|گرگ و میش]].
* [[سیرک عجایب]].
* [[ون هلسینگ]].
* [[مصاحبه با خون‌آشام]].
* بگذار وارد شوم.
* سایه های تاریک.

=== خون‌آشام‌ها در تلویزیون ===
* [[خاطرات خون‌آشام]]
* [[سوپرنچرال]] 
* [[خون حقیقی]]
* [[اصیل‌ها]]
* [[سریال دراکولا|دراکولا]] * [[سریال دادستان خون اشام]] * [[سریال دادستان خون اشام 2]]

== جستارهای وابسته ==
* [[دمفیر]]
* [[خفاش خون‌آشام]]

== منابع ==
{{پانویس}}
* {{یادکرد ویکی|عنوان =''Vampire''|پیوند =http://en.wikipedia.org/wiki/Vampire|زبان =انگلیسی|بازیابی =۴ ژانویهٔ ۲۰۰۵}}

== پیوند به بیرون ==
* [http://www.penddraig.co.uk/vampire/index.html خون‌آشام‌ها]. شامل اطلاعاتی دربارهٔ اسطوره‌شناسی پدیده و ظهور آن در ادبیات و سینما.

{{ویکی‌انبار-رده|Vampires}}
{{جان کارپنتر}}
{{خون‌خوراکان}}

{{اساطیر-خرد}}

[[رده:خون‌آشام‌ها|*]]
[[رده:اسطوره انسان‌نما]]
[[رده:افسانه‌های فراطبیعی]]
[[رده:خون‌آشامی]]
[[رده:دگرپیکری]]
[[رده:فناناپذیری جسمانی]]
[[رده:موجودات افسانه‌ای اسلاو]]
[[رده:موجودات پندارین]]</text></page>