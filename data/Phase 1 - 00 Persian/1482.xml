<page><title>ایرلند</title><text>{{دیگر کاربردها}}
{{Coord|۵۳|۲۰|۳۹|N|۶|۱۶|۳|W|display=inline|display=title}}
{{جعبه اطلاعات کشور|
نام اصلی = Poblacht na hÉireann{{سخ}}Republic of Ireland|
نام فارسی رسمی = جمهوری ایرلند |
نام عادی = ایرلند |
تصویر پرچم = Flag of Ireland.svg|
تصویر نشان ملی = Coat of arms of Ireland.svg |
شعار ملی = |
سرود ملی = «[[آواز سرباز]]» |
نقشه = Location Ireland EU Europe.png|
پایتخت = شهر [[دوبلین]] |latd=۵۳|latm=۲۰|latNS=N|longd=۱۸|longm=۴|longEW=W|
بزرگ‌ترین شهر = [[دوبلین]] |
زبان رسمی = [[زبان ایرلندی|ایرلندی]]{{سخ}}[[زبان انگلیسی|انگلیسی]] |
نوع حکومت = [[جمهوری]] |
نوع حاکمان = [[رئیس جمهور]]{{سخ}}{{•}} [[نخست وزیر]] |
نام حاکمان = [[مایکل دی هیگینز]]{{سخ}}[[ادنا کنی]] |
نحوه تشکیل = |
موارد منجر به تشکیل = [[بریتانیای کبیر]] |
تاریخ تشکیل = |
مساحت = ۷۰٬۲۷۳ |
رتبه مساحت = ۱۲۰ام |
درصد آبها = ۲٫۰۰ |
سال برآورد جمعیت = [[۲۰۰۸ (میلادی)|۲۰۰۸]] |
جمعیت = ۴٬۲۳۹٬۱۰۰ |
رتبه جمعیت = ۲۰۶ام |
تراکم جمعیت = ۶۰ |
رتبه تراکم جمعیت =؟ |
سال تولید ناخالص داخلی = |
تولید ناخالص داخلی = |
رتبه تولید ناخالص داخلی = |
سرانه تولید ناخالص داخلی = |
رتبه سرانه تولید ناخالص داخلی = |
سال شاخص توسعه انسانی = |
شاخص توسعه انسانی = |
رتبه شاخص توسعه انسانی = |
وضع شاخص توسعه انسانی = |
واحد پول = [[یورو]] (€)&lt;sup&gt;۱&lt;/sup&gt; |
کد واحد پول = Euro |
منطقه زمانی = CET |
منطقه زمانی تابستانی = DST |
utc = +۰ |
Ist = +۱ |
کد بین‌المللی خودرو = |
دامنه اینترنتی = [[.ie]] |
پیش‌شماره تلفنی = ۳۵۳ |
}}
'''ایرلند'''(به [[زبان ایرلندی|ایرلندی]] ''Éire'') ,{{به انگلیسی|Ireland}} با نام قدیم هیبرنی {{به انگلیسی|Hibernie}}٬&lt;ref&gt;فرهنگ فارسی دکتر محمد معین٬جلد ششم٬صفحهٔ ۲۳۱۶&lt;/ref&gt;نام کشوری به پایتختی [[دوبلین]] است که در [[جزیره ایرلند|جزیرهٔ ایرلند]]، در شمال‌غرب قارهٔ [[اروپا]] واقع شده‌است. نام رسمی این کشور ''جمهوری ایرلند'' است و گاهی با نام ''ایرلند جنوبی'' خوانده می‌شود تا با [[ایرلند شمالی]] اشتباه نشود.
جمعیت جمهوری ایرلند ۴٫۶ میلیون نفر و جمعیت ایرلند شمالی ۱٫۸ میلیون نفر است که جمعاً ۶٫۴ میلیون نفر جمعیت دارند.

این کشور پنج‌ششم جزیره ایرلند را اشغال کرده‌است و با ایرلند شمالی که بخشی از [[پادشاهی متحده]] است، در شمال مرز مشترک دارد. همچنین در غرب ایرلند [[اقیانوس اطلس]]، در شرق [[دریای ایرلند]] و در جنوب و جنوب‌غربی [[دریای کلتی]] و [[کانال سن جورج]] قرار دارد.

جمهوری ایرلند یکی از اعضای [[اتحادیه اروپا]] است و در [[۱ ژانویه]] [[۱۹۷۳ (میلادی)|۱۹۷۳]] به این اتحادیه ملحق شد.

ایرلند سومین جزیره بزرگ اروپا و بیستمین جزیره بزرگ جهان است. جزیره بزرگ‌تری به نام بریتانیای کبیر در شرق ایرلند قرار دارد که [[دریای ایرلند]] این دو را از هم جدا کرده‌است.

جزیره ایرلند تا سده هفدهم با جنگل‌های انبوه پوشیده بود ولی امروزه از بی‌جنگل‌ترین مناطق اروپا است. در این جزیره ۲۶ گونه [[پستاندار]] بومی زندگی می‌کنند.

دو زبان ایرلندی و انگلیسی زبان‌های رسمی جمهوری ایرلند هستند اما انگلیسی از ایرلندی رایج‌تر است. زبان ایرلندی از شاخه [[زبان‌های کلتی|زبان‌های کِلتی]] و متعلق به خانواده [[زبان‌های هندواروپایی]] است. پیش از گسترش انگلیسی، زبان ایرلندی بیش از دو هزار سال زبان بومی مردم این کشور بود.

نماد ملی ایرلند [[چنگ]] [[کلتی]] است که بر سکه‌های یورو ایرلند نیز حک شده‌است.

== سیاست ==
جمهوری ایرلند دارای یک نظام پارلمانی است. رئیس جمهور که رئیس دولت است برای یک دوره ۷ ساله انتخاب می‌شود و می‌تواند برای دو دوره پیوسته نیز انتخاب گردد.

مجلس شند (سنا) متشکل است از ۶۰ عضو که ۱۱ نفر آن را نخست‌وزیر تعیین می‌کند، ۶ نفر را دانشگاه‌ها انتخاب می‌کنند و ۴۳ نفر غیر مستقیم انتخاب می‌شوند تا برای دوره‌ای پنج ساله به نمایندگی منافع ویژه و صنفی بپردازند.
دویل (مجلس نمایندگان) متشکل است از ۱۶۶ عضو که برای دوره‌ای پنج ساله با رأی تمامی افراد بالغ تحت نظام تعیین تعداد نمایندگان به نسبت جمعیت هر منطقه انتخاب می‌گردند. رئیس جمهور برای دوره‌ای هفت ساله مستقیماً انتخاب می‌شود. نخست وزیر و شورای وزیران را مجلس نمایندگان نامزد و رئیس جمهور انتصاب می‌کند.

احزاب مهم سیاسی عبارتند از: • فیانا فیل (سربازان تقدیر، میانه رو متمایل به راست) • فینه گیل (حزب متحد ایرلند، میانه رو متمایل به راست) • حزب کارگر (چپ گرا) • دموکرات‌های پیشرو (میانه رو متمایل به راست).

مردم ایرلند در ۲۳ مهٔ ۲۰۱۵ با بیش از ۶۲ درصد رای موافق، به قانونی شدن [[ازدواج همجنسگرایان]] رای مثبت دادند. به این ترتیب، ایرلند اولین کشوری است که ازدواج دو زوج همجنس را از طریق رفراندوم قانونی اعلام می‌کند.&lt;ref&gt;http://en.wikipedia.org/wiki/Ireland#Art&lt;/ref&gt;

== تقسیمات کشوری ==
ایرلند از ۴ استان [[استان اولستر|اولستر]]، [[استان کناخت|کناخت]]، [[استان لینستر|لینستر]] و [[استان مانستر|مانستر]] و ۳۴ شهرستان تشکیل شده‌است.
[[پرونده:Ireland location provinces.jpg|220px|thumb|استان‌های ایرلند:
{{legend|green|[[استان لینستر|لینستر]]}}{{legend|yellow|[[استان مانستر|مانستر]]}}{{legend|blue|[[کناخت]]}}{{legend|red|[[استان اولستر|اولستر]]}}]]

== جغرافیا ==
مرکز ایرلند زمین پستی است که در آن تپه‌های کوچک، دره‌های پهناور، فلات‌ها و دریاچه‌ها قرار دارند. این زمین پست را به‌جز ساحل شرقی در شمال دوبلین تپه‌ها و کوه‌های ساحلی از جمله کوه‌های [[ویکلو]] (جنوب دوبلین) کوه‌های [[کامرا]] (در بخش واترفورد) و کوههای [[آکس]] و تپه‌های [[کانمارا]] و [[دانگال]] در غرب احاطه کرده‌است.

بلندترین ارتفاعات [[مک‌گیلیاردی ریکز]] در جنوب غرب است. ساحل ناهموار ایرلند در کنار اقیانوس اطلس پستی و بلندی‌هایی فراوان دارد. رودهای مهم ایرلند شانن، شوئر، بوین، برو، ارن و بلندترین نقطه آن قله [[کونتوال]]، با ۱۰۴۱ متر است. ایرلند آب و هوای معتدل و ملایم است و میزان بارندگی بالاست و از بیش از ۲۵۰۰ میلی‌متر در غرب و جنوب غرب تا ۷۵۰ میلی‌متر در شرق متغیر است.

== مردم ==
پژوهش‌های ژنتیکی نشان داده‌است که مهاجران اولیه ایرلند پس از پایان [[عصر یخبندان]] از [[شبه جزیره ایبری]] به ایرلند آمده‌اند.&lt;ref&gt;[http://www.prospect-magazine.co.uk/article_details.php?id=7817 Myths of British ancestry] – Prospect Magazine&lt;/ref&gt;

جمعیت ایرلند در طول سال‌های اخیر به مقدار زیادی افزایش یافته‌است. بخش زیادی از این افزایش جمعیت را می‌توان به افزایش مهاجرها و بازگشت برخی مهاجران ایرلندی از خارج که به علت بیکاری سالیان گذشته مهاجرت کرده بودند همراه با فرزندانشان که در خارج متولد شده‌اند دانست. همچنین میزان زاد و ولد در ایرلند دوبرابر مرگ و میر است و این در میان کشورهای اروپای غربی غیرمعمولی است.&lt;ref&gt;[http://www.independent.ie/national-news/boom-in-births-as-new-arrivals-double-on-death-rates-1048773.html Boom in births as new arrivals double on death rates]&lt;/ref&gt; ده درصد جمعیت ایرلند در حال حاضر از مهاجران خارجی تشکیل شده‌است.

=== زبان ===
دو زبان [[زبان ایرلندی|ایرلندی]] و [[زبان انگلیسی|انگلیسی]]، زبان‌های اصلی ایرلند شناخته می‌شوند. هر دو زبان به طور چشمگیری به ادبیات این منطقه کمک کرده‌اند. زبان ایرلندی زبان بومی و رسمی ایرلند است که از بیش از دو هزار سال پیش و از زمان مهاجرت پروتوگالیک‌ها در عصر آهن به وجود آمده اما امروزه گویشورانش در اقلیت هستند.{{سخ}}
زبان ایرلندی دارای گنجینهٔ بزرگی از نوشته‌ها در سده‌های مختلف است و توسط زبان شناسان به [[زبان ایرلندی باستان|ایرلندی باستان]] از قرن ۶ تا ۱۰ میلادی و [[زبان ایرلندی میانه|ایرلندی میانه]] از قرن ۱۰ تا ۱۳، زبان ایرلندی نوین اولیه تا قرن ۱۷ و ایرلندی امروزی از قرن ۱۷ تا کنون تقسیم‌بندی شده است. این زبان برای مدت‌ها زبان رایج ایرلند بود و در دوره‌هایی تحت تأثیر زبان‌های [[زبان لاتین|لاتین]]، [[زبان نورس باستان]]، [[زبان فرانسوی|فرانسوی]] و [[زبان انگلیسی|انگلیسی]] قرار گرفته بود.{{سخ}}
[[انگلیسی ایرلندی|زبان انگلیسی]] نخست پس از [[حمله نرمن‌ها به انگلستان|حمله نورمن‌ها به ایرلند]] توسط عدهٔ کمی از دهقانان و بازرگانان که از انگلستان آمده بودند سخن گفته می‌شد. پس از حملهٔ [[خاندان تودور|تئودور]]، زبان انگلیسی به طور گسترده با [[زبان ایرلندی]] جایگزین شد.&lt;ref&gt;{{Cite book|last = Spolsky|first = Bernard|title = Language policy| publisher = Cambridge University|year = 2004|location = Cambridge|page = 191|isbn = 978-0-521-01175-4}}&lt;/ref&gt;{{سخ}}
امروزه کمتر از ۱۰ درصد جمعیت [[جمهوری ایرلند]] ایرلند، به زبان ایرلندی در خارج از نظام آموزشی سخن می‌گویند.&lt;ref&gt;{{cite web|title =Table 15: Irish speakers aged 3 years and over in each Province, County and City, classified by frequency of speaking Irish, 2006|work =Census 2006—Volume 9—Irish Language|publisher =CSO|url = http://beyond2020.cso.ie/Census/TableViewer/tableView.aspx?ReportId=75639|accessdate =9 November 2008}}&lt;/ref&gt; و ۳۸ درصد از افراد بالای ۱۵ سال در [[ایرلند شمالی]] به عنوان گوشوران زبان ایرلندی شناخته می‌شوند.{{سخ}}
[[زبان شلتا]] نیز توسط برخی از عشایر بومی ایرلند سخن رانده می‌شود.

== فرهنگ ==
ایرلند سهم بزرگی در شاخه‌های مختلف [[ادبیات جهان]]، بخصوص [[ادبیات انگلیسی]] داشته‌است. شعر به [[زبان ایرلندی]]، قدیمی‌ترین نمونهٔ [[شعر بومی]] در اروپاست. [[جاناتان سوییفت]] که اغلب، کماکان از وی به عنوان نخستین هجونویس در زبان انگلیسی یاد می‌شود، در عصر خود برای نوشتن آثاری چون [[سفرهای گالیور]] و [[یک پیشنهاد ساده]]، بسیار معروف بود. همچنین [[اسکار وایلد]] که از دیگر نویسندگان ایرلندی است، بیش از هر چیز به خاطر بذله گویی‌های نقل شده‌اش شناخته می‌شود.

در قرن بیستم، ایرلند چهار برندهٔ نوبل ادبیات داشته‌است: [[جرج برنارد شاو]]، [[ویلیام باتلر ییتس]]، [[ساموئل بکت]] و [[سیموس هینی]]. همچنین [[جیمز جویس]] اگرچه برندهٔ جایزهٔ نوبل ادبیات نبود، اما به طور گسترده‌ای به عنوان یکی از شاخص‌ترین چهره‌های ادبیات قرن بیستم شناخته می‌شود. [[اولیس]]، رمان معروف جویس یکی از مهمترین آثار در ادبیات مدرن است. ادبیات مدرن ایرلندی، غالباً در ارتباط با فرهنگ روستایی است، این امر در آثار نویسندگانی چون [[جان مک گاهرن]] و شاعرانی چون سیموس هینی مشهود است.

== منابع ==
{{ویکی‌سفر}}
{{ویکی‌انبار-رده|Ireland}}
Wikipedia contributors, "Ireland," Wikipedia, The Free Encyclopedia, http://en.wikipedia.org/w/index.php?title=Ireland&amp;oldid=490502061 (accessed May 6, 2012).
{{پانویس}}
{{موضوع اروپا}}
{{شهرستان‌های جمهوری ایرلند}}
{{کشورهای اتحادیه اروپا}}
{{مناطق انگلیسی‌زبان}}
{{حماسه‌های منظوم جهان}}
{{سازمان امنیت و همکاری اروپا}}
{{کشورهای مستقل اروپا}}
{{سازمان‌های اطلاعاتی جهان}}
{{پایتخت‌های اروپا}}
[[رده:اروپای شمالی]]
[[رده:اروپای غربی]]
[[رده:ایالت‌ها و قلمروهای بنیان‌گذاری‌شده در ۱۹۲۲ (میلادی)]]
[[رده:بنیان‌گذاری‌های ۱۹۲۲ (میلادی) در جزیره ایرلند]]
[[رده:جمهوری ایرلند|جمهوری ایرلند]]
[[رده:جمهوری‌ها]]
[[رده:کشورها و سرزمین‌های انگلیسی‌زبان]]
[[رده:کشورهای اروپایی]]
[[رده:کشورهای جزیره‌ای]]
[[رده:کشورهای عضو اتحادیه اروپا]]
[[رده:کشورهای عضو سازمان ملل متحد]]
[[رده:کشورهای هم‌مرز با اقیانوس اطلس]]
[[رده:لیبرال دموکراسی]]</text></page>