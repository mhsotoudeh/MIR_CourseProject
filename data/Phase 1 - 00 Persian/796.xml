<page><title>حنفی</title><text>{{ویکی‌سازی}}
{{اسلام}}{{اهل سنت}}
'''حنفی''' نام یکی از شاخه‌های [[مذاهب اهل سنت]] از دین [[اسلام]] است. واز [[مذاهب فقهی]] و پیرو [[ابوحنیفه نعمان بن ثابت]] از [[ائمه چهارگانه اهل سنت]] است. این مذهب در بین مذاهب چهارگانه اهل سنت بیشترین پیرو را دارد و عمده پیروان این مذهب نیز در کشورهای [[آسیای میانه]]، [[افغانستان]]، [[پاکستان]]،، [[چین]]، [[ترکیه]]، [[بالکان]]، [[شبه قاره هند]]، [[اندونزی]]، [[مالزی]]، [[آسیای مرکزی]] (و مناطق شمال شرقی، شرق و جنوب شرقی ایران) قرار دارند. 
77٪ مسلمان‌های سنی جهان پیرو این مذهب میباشند. نام این شاخه منسوب به بنیادگذار آن یعنی [[ابوحنیفه نعمان بن ثابت|ابوحنیفه نعمان بن ثابت زوطی]] (۱۵۰-۸۰ هجری قمری) است. مقبره ابوحنیفه در [[بغداد]] در محله [[الخضرا]] قرار دارد.
از شاگردان سرشناس ابوحنیفه می‌توان از افراد زیر نام برد:
** أبو یوسف (یعقوب بن ابراهیم) 
** محمد بن الحسن الشیبانی 
** أبو الهذیل (زفر بن الهذیل) 
** الحسن بن زیاد اللؤلؤی 
برجسته‌ترین کتابها در زمینه شاخه حنفی عبارت‌اند از:
{{آغاز عربی}}

۱- المبسوط از شمس الدین السرخسی{{سخ}}
۲- بدائع الصنائع فی ترتیب الشرائع از کاسانی{{سخ}}
۳- مختصر الهدایة از مرغیانی{{سخ}}
۴- حاشیة ابن عابدین (ردالمحتار علی الدر المختار){{سخ}}
{{پایان عربی}}

== توضیحات تکمیلی ==
مذهب حنفیه از مذاهب چهارگانه اهل سنت است و توسط ابوحنیفه نعمان بن ثابت بنیانگذاری شد . وی ایرانی تبار بوده و در سال ۸۰ هجری قمری در شهر کوفه به دنیا آمد و در سال ۱۵۰ هجری قمری در بغداد و در زندان [[منصور عباسی|منصور]] خلیفه عباسی درگذشت.
از اساتید او در دوران تحصیل علوم اسلامی حمادبن ابی سلیمان است.تسلط ابوحنیفه بر علم کلام بیش از احاطه او به علوم فقهی موجب معروفیت او شده است.
ابوحنیفه به سبب شهرت در علم و تقوا توسط عمره بن هبیره، قاضی القضاه شهر کوفه شد و بخاطر آنکه بعدها منصور خلیفه عباسی قصد انتصاب او را به سمت قاضی بغداد داشت اما چون با مخالفت ابوحنیفه مواجه شد، وی را به زندان افکند.

پیروان ابوحنیفه، مذهب و روش او را اهل رای می نامند زیرا ابوحنیفه قائل به رای است چنانکه بعد از صدور هر فتوایی و حکمی عنوان می‌کرد این نظر ماست. اوبا اهل حدیث مخالف بود وتنها در شرایطی اقدام به قبول احادیث متواتر می‌کرد که از تابعین نقل شده باشد و حدیث و خبر مفرد را قبول نداشت.همچنین می توان گفت که علمای حنفی در مکتب اعتقادی خود، پیرو ابومنصور ماتریدی (م 332 ه.ق). هستند ریشه مکتب ماتریدی را باید در اندیشه های کلامی ابو حنیفه جستجو کرد
برخی از رهبران مذاهب اهل سنت، مانند ابوحنیفه(رح) و مالک) بن انس، در زمان جعفر صادق بوده و برخی دیگر مانند شافعی و احمدبن حنبل بعد از ا جعفر صادق  به دنیا آمده اند. و لکن از آنجایی که احمد شاگرد شافعی بوده است و شافعی شاگرد مالک بن انس، و مالک بنا به قول خودش از جعفر صادق حدیث شنیده، پس از این جهت می توان آن دو را نیز از شاگردان جعفر صادق  بشمار آورد و در نتیجه تمام رهبران مذاهب اهل سنت یا با واسطه و یابدون (واسطه جزء شاگردان جعفر صادق می باشند.
این شیوه او می‌تواند بخاطر متکلم بودن او و تأثیرش در روش فقهی وی باشد. همچنین او قیاس و استحسان را هم به‌عنوان اصول در اجتهاد پذیرفت.
[[پرونده:Muslims schools.png|بندانگشتی|400px|]]
مذهب حنفی برهفت اصل استوار است که عبارت‌اند از:
# [[قرآن]] 
# [[سنت]] 
# [[قول صحابه]] 
# قیاس و رای
# استحسان 
# [[اجماع]] 
# [[عرف]]

در باب ایمان و کفر، ابوحنفیه معتقد به زیاد و کم بودن آنها نیست و اصل ایمان و کفر را تصدیق و انکار می‌داند.

وی همچنین در بحث جبر و اختیار به آزادی عمل انسان معتقد است و فعل آدمی را در مصدرش مدنظر قرار می‌دهد با استناد به این جمله او: 
اعمال بشر نسبت به قضا و قدر مانند شعاعهای خورشید است به خود خورشید.

از ویژگیهای ابوحنفیه که جمیع محققین و فقها بر آن اتفاق نظر دارند صراحت و بی باکی او در دادن فتوی است و تسامح و اغماض از خصایص فتاوای او می‌باشد.

به گفته سید محمد باقر پوسایی،برخی از علمای [[شیعه]] نظیر [[جعفر بن محمد]] &lt;ref&gt;{{یادکرد کتاب | زبان=عربی | عنوان=المجروحین | تاریخ بازبینی=۰۵ دسامبر ۲۰۱۴ | جلد=3 | نام=ابن حبان بستی}}&lt;/ref&gt; و همچنین برخی از علمای [[اهل سنت]] مثل [[شعبه بن حجاج]]&lt;ref&gt;{{یادکرد کتاب | زبان=عربی | عنوان=الضعفا الکبیر | تاریخ بازبینی=۰۵ دسامبر ۲۰۱۴ | جلد=4 | مکان=ص 281 | نام=ابو جعفر | نام خانوادگی=عقیلی}}&lt;/ref&gt; قرار گرفته است.&lt;ref&gt;{{یادکرد کتاب | زبان=فارسی | سال=1393 | عنوان=نقد ائمه فقهی اهل سنت | تاریخ بازبینی=۰۵ دسامبر ۲۰۱۴ | نام=سید محمد باقر | نام خانوادگی=پوسایی}}&lt;/ref&gt;

== منابع ==
{{پانویس}}
* دکتر: فؤاد، عبدالنبی، محمد. ''(اَللُؤلُؤ وَالمُرجان) ''، دار احیاء الکتب العربیة، چاپ دمشق، سال انتشار ۱۹۵۵ میلادی به (عربی).
* دکتر: الشکعة، مصطفی. ''(الأئمة الأربعة) ''، دار الکتاب اللبنانی، چاپ بیروت، سال انتشار ۱۹۸۵ میلادی به (عربی).
== مقالات مرتبط ==
* فقها و کتب فقهی حنفی - پایگاه حوزه [http://www.hawzah.net/Hawzah/Articles/Articles.aspx?id=6458&amp;LanguageID=1]
* تاریخچه مذهب حنفی - پایگاه حوزه [http://www.hawzah.net/Hawzah/Articles/Articles.aspx?LanguageID=1&amp;id=6456&amp;SearchText=%D8%AD%D9%86%D9%81%DB%8C]

{{مذاهب اسلامی}}
{{طاهریان}}

[[رده:حنفی]]
[[رده:تسنن]]
[[رده:مذاهب اسلامی]]</text></page>