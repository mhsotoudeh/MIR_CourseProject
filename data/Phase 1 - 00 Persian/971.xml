<page><title>ستاره‌شناسی در ایران</title><text>{{بدون منبع}}

== دوران پیش از اسلام ==
{{اصلی|ستاره‌شناسی در ایران باستان}}
دانش ستاره‌شناسی در ایران مانند دیگر نقاط جهان پیشینه طولانی دارد. از آن جا که ابزار کار این دانش آسمانی پاک و چشم تندرست است، از نخستین علومی است که مورد توجه انسان  قرار گرفته است.

برخی پژوهشگران، چندی از نقوش [[تخت جمشید]] را نشانه‌ای بر آشنایی سازندگان آن‌ها با اخترشناسی می‌دانند؛ از این میان است [[نقش حمله شیر به گاو]] که در بسیاری حجاری‌های [[تخت جمشید]] هست.

مطالعاتی هم روی جهت‌گیری [[چهارطاقی|چهارطاقی‌های]] بجا مانده از [[آتشکده|آتشکده‌های]] کهن نشان داده است که می‌توان رابطه‌هایی میان ساختمان آن‌ها و طلوع و غروب جرم‌های آسمانی یافت.

از دوران پیش از اسلام به جز کتاب [[زیج شهریار]] سند مکتوبی بر جای نمانده است. [[ابوریحان بیرونی]] در کتاب ''[[آثارالباقیه عن القرون الخالیه]]'' اطلاعاتی درباره باورها اقوام گذشته درباره اخترشناسی ارایه کرده است.

== دوران پس از اسلام ==
ستاره شناسان ایرانی بزرگ ستاره شناسان اسلامی را پایه ریزی می‌دهند. پس از دوران خلافت مامون که [[دارالترجمه]] نامی خود را برای برگردان آثار علمی ملل گوناگون بنیاد نهاد، پیشرفت اخترشناسی بمانند علوم دیگر سرعت فراوانی گرفت.

نخستین محاسبات دقیق قطر زمین در همین زمان و بدست برادران [[بنوشاکر]] انجام گرفت. (توضیحات بیشتر در کتاب ''[[تاریخ نجوم اسلامی]]'' نوشته [[نالینو]].)

یکی از انگیزه‌های توجه ویژه به اخترشناسی در دوران اسلامی تعیین سالنامه و اوقات شرعی است که نیازمند مشاهدات و محاسبات دقیق ستاره‌شناسی است. [[هندسه کروی]] که بدست [[ابوالوفای بوزجانی]] تکوین یافت این محاسبات را بسیار تسهیل کرد.

در دربار شاهان و امرای ایرانی همیشه شاعران و منجمان سلطنتی وجود داشتند و این امر به رونق پیشه منجمی می‌افزود. البته از رایزنی منجمان برای تعیین زمانهای سعد و نحس بهره گیری می‌شد؛ ولی خود این امر نیازمند سالهای متمادی تحصیل و مطالعه بوده است.

[[زیج|زیج‌های]] بسیاری در دوران اسلامی نوشته شده‌اند که واپسین آن‌ها در سده ۱۸ میلادی و در هند تهیه شده است.

== ستاره‌شناسی در دوران معاصر ==
در دوران معاصر آشنایی ایرانیان با اخترشناسی نوین با ترجمه کتاب [[کامیل فلاماریون]] توسط [[عبدالرحیم طالبوف]] و بعد [[گاهنامه|گاهنامه‌های]] [[سید جلال طهرانی]] آغاز شد. برگردان مقالات خارجی در نشریات همگانی در سالهای ۱۳۲۰ تا ۱۳۴۰ نیز بسیاری را با نجوم به معنای جدید آن آشنا کرد.

آغاز انتشار [[مجله فضا]] در دهه ۱۳۴۰ و۱۳۵۰ هم‌زمان دوران فتح ماه رویداد دیگری است که به آشنایی ایرانیان با اخترشناسی نوین کمک کرد. انتشار این گاهنامه که به برپایی کانونی موسوم به «کانون فضایی ایران» هم انجامید تا سال ۱۳۵۷ ادامه داشت.

گاهنامه ''[[مرزهای بی کران فضا]]'' که از سال ۱۳۶۹ خورشیدی پا به عرصه وجود گذاشت، از معدود نشریاتی بود که در میان نشریات پارسی‌زبان تخصصی پس از انقلاب به [[فضا]] و [[فضانوردی]] می‌پرداخت. [[سیروس برزو]]، مالک و [[سردبیر]] این گاهنامه علمی بود که بنا به دلایل نامشخصی ۴ سال بیشتر منتشر نگردید.&lt;ref&gt;
 [http://spacescience.ir/ShowPost.aspx?Category=700&amp;SubCategory=710&amp;Post=0000026 سيروس برزو]، در: [[دانش فضایی (وب‌گاه)|وب‌گاه دانش فضایی]]، بازدید: ۱۹ تیر ۱۳۸۹&lt;/ref&gt;

مصاحبه‌های اختصاصی با فضانوردان، ارتباط با مراکز فضایی، گرفتن مطالب اختصاصی (همانند داستان‌های [[یوری گلازکف]] یا زندگی نامه [[آندریان نیکلایف]] به قلم خودش) و بسیاری دیگر از مطالب نو و ابتکاری دیگر، با پافشاری بر توانمندی‌های فضایی شورویها، از ویژگی‌های شاخص نشریه ''مرزهای بی‌کران فضا'' در دوران انتشار بود. از دیگر اقدامات جنبی این گاهنامه، برگزاری نمایشگاه‌های فضایی- ستاره‌شناسی به مناسبت‌های گوناگون، نشست‌هایی همراه با نمایش فیلم و سخنرانی و همچنین راه اندازی بازار فضایی، برای ایجاد ارتباط بیشتر با مخاطبان خود بود. به فراخور سی امین سالگرد پرواز [[گاگارین]] نمایشگاه عکسی روبه روی سینما آزادی برگزار کرد که بدست [[دکتر حسابی]] گشایش شد. این گاهنامه بخش‌هایی از صفحات خود را به اخترشناسی اختصاص داده بود که کسانی همچون توفیق حیدرزاده و [[بهرام عفراوی]]، در آن مطلب داشتند و عناوینی همچون «آسمان شب» به خوانندگان اجازه می‌داد تا چگونگی ستارگان را به گونه مرتب دنبال کنند.

گاهنامه [[دانشمند]] نیز در برگردان مقالات ستاره‌شناسی پیشینه طولانی دارد. پس از انقلاب تا پیدایش دوباره [[دنباله‌دار هالی]] فعالیت چشمگیری در نشریات ایرانی به چشم نمی‌خورد؛ جز چاپ دو کتاب ''شناخت مقدماتی ستارگان'' و ''ستاره‌شناسی به زبان ساده'' (هر دو از انتشارات گیتاشناسی) که فعالیت‌های فردی و کارساز کسان دوستدار ستاره‌شناسی بود.

با پیدایش [[دنباله دار هالی]] در نشریات و به ویژه در گاهنامه دانشمند به اخبار مربوط به این امر پرداخته می‌شد. تلاش‌های [[احمد دالکی]] از استادان دانشگاه شهید بهشتی در آن زمان برای آشنایی همگانی با اخترشناسی چشمگیر است.

پس از افول [[دنباله دار هالی]] انتشار مقالات ستاره‌شناسی در گاهنامه دانشمند ادامه پیدا کرد که بیشتر این مقالات گزینش و برگردان [[توفیق حیدرزاده]] بود که پیش از این نیز کتاب ''شناخت مقدماتی ستارگان'' را برگردان و منتشر کرده بود. راه اندازی بخش  ''آسمان در این ماه'' بدست وی که به بررسی رویدادهای رصدی آسمان هر ماه می‌پرداخت کارایی فراوانی در آشنایی خوانندگان با [[ستاره‌شناسی رصدی]] داشت.

مرکز [[رصدخانه زعفرانیه]] نیز از سال ۱۳۶۷ با کوشش احمد دالکی آغاز به کار کرد و پس از او حسین رضایی این مرکز را به پیش برد و سپس [[محمدرضا نوروزی]] (او پیشتر از دانش آموختگان همین مرکز بوده) سرپرستی این مرکز را بر دوش گرفت. اکنون فریبا یزدانی سرپرست این مرکز است. رصد خانه زعفرانیه در اخترشناسی آماتوری ایران بسیار کارساز بوده‌است و بسیاری از نخستین‌ها در اخترشناسی آماتوری ایران وهمینطور بسیاری از کسان و گروه‌های آماتوری در ایران از این مرکز سرمشق گرفته‌اند. 

در سال ۱۳۷۰ توفیق حیدرزاده [[مجله نجوم]] را منتشر کرد که انتشار آن سرآغازی بر آشنایی جدی خوانندگان پارسی‌زبان با اخترشناسی شد. هم اکنون، پس از ۱۵ سال، نجوم تنها نشریه همگانی اخترشناسی است که در خاورمیانه منتشر می‌شود {{مدرک}}. امروزه [[ماهنامه نجوم]] فعالیت‌های خود را در زمینه‌های گوناگون گسترش اخترشناسی در میان مردم گسترش داده است؛ از آن میان: برگزاری کلاس‌های آموزش اخترشناسی برای مقاطع سنی گوناگون، برگزاری سمینارهای ماهانه درباره موضوعات روز اخترشناسی برای عموم، برگزاری سلسله نشست‌های نمایش و نقد علمی فیلم‌های علمی-تخیلی به نام "سینما-فضاً و کمک به [[انجمن نجوم ایران]] در برگزاری باشگاه ماهانه نجوم تهران در چهارشنبه پایانی هر ماه در آمفی تئاتر مرکزی دانشگاه امیرکبیر است.
از سال 1380 با راه اندازی وبگاههای خبررسانی [[آسمان پارس]] و [[مجله نجوم]] تحول دیگری در عرصه نجوم آماتوری ایران به وجود آمد.
دومین ماهنامه ستاره‌شناسی ایران نیز با نام [[ماهنامه آسمان شب]] با توزیع بین‌المللی در آخرین روزهای سال جهانی نجوم 2009 دی ماه 1388 به صورت رنگی منتشر شد.

همچنین امروز گروه‌های اخترشناسی آماتوری فراوانی در سطح ایران پرکار هستند که می‌توان به گروه [[روجا]] و [[ادیب اصفهان]] و [[انجمن ستاره‌شناسی اهواز]] و [[مرکز نجوم آستان حضرت عبدالعظیم]] و [[موسسه آفاق راهبر آذربایجان ]] اشاره کرد.


== منابع ==
{{پانویس|۲}}

== پیوند به بیرون ==
{{ستاره‌شناسی}}

[[رده:اخترشناسی در ایران]]</text></page>