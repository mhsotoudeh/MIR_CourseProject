<page><title>عطار نیشابوری</title><text>{{تغییر مسیر|عطار}}
{{coord|36|10|1.71|N|58|48|25.33|E|region:IR|display=title}}
{{جعبه زندگینامه
|نام_شخص= فریدالدین ابوحامد محمّد عَطّار نیشابوری
|نام_تصویر= Attar Tomb.jpg
|توضیح_تصویر= نگاره‌ای از آرامگاه عطار نیشابوری
|گفتاورد=
|لقب‌ها= شیخ عطار
|کنیه= ابوحامد
|متخلص= فرید، عطار
|زمینه فعالیت= [[شاعر]]، [[نویسنده]]، [[عرفان]]
|تاریخ_تولد= سال ۵۴۰ هجری{{سخ}}[[۱۱۴۶ (میلادی)|۱۱۴۶]] میلادی
|محل_تولد= [[نیشابور]]
|ملیت= [[ایرانی]]
|اهل= [[نیشابور]]
|دوره= حکومت‌های [[سلطان سنجر]] [[علاءالدین محمد خوارزمشاه|سلطان محمد خوارزم‌شاه]]
|سال‌های فعالیت= قرن ششم و سال‌های نخستین قرن هفتم هجری قمری
|محل زندگی= [[نیشابور]]
|مذهب= [[سنی]]
|مکتب= [[تصوف]]
|نهاد=
|همسر=
|فرزندان=
|والدین=
|آرامگاه= [[آرامگاه عطار نیشابوری]]
|سبک= [[مثنوی]]، [[نثر]]، [[غزل]]
|آثار= [[اسرارنامه]]{{سخ}}[[الهی‌نامه]]{{سخ}}[[منطق‌الطیر]]{{سخ}}[[مصیبت‌نامه]]{{سخ}}[[مختارنامه]]{{سخ}}[[تذکرةالاولیاء]]{{سخ}}دیوان اشعار
|تاریخ_مرگ= ۶۱۸ هجری قمری{{سخ}}[[۱۲۲۱ (میلادی)|۱۲۲۱]] میلادی
|محل_مرگ= [[شادیاخ]]([[نیشابور]])
}}

'''فریدالدین ابوحامد محمد عطار نیشابوری''' مشهور به '''شیخ عطّار نیشابوری''' {{تتم||۵۴۰|[[نیشابور]]||۶۱۸|[[شادیاخ]] نیشابور|ق}} یکی از [[عارف]]ان و [[شاعر]]ان ایرانی بلندنام [[ادبیات فارسی]] در پایان سدهٔ ششم و آغاز سدهٔ هفتم است. او در سال ۵۴۰ هجری برابر با [[۱۱۴۶ (میلادی)|۱۱۴۶]] میلادی در [[نیشابور]] زاده شد و در ۶۱۸ هجری به هنگام [[حمله مغول به نیشابور|حملهٔ مغول]] به قتل رسید.&lt;ref&gt;صدای بال سیمرغ، [[عبدالحسین زرین کوب]]&lt;/ref&gt;

== تولد و کودکی ==
[[دکتر شفیعی کدکنی]] در مقدمه‌ای که بر [[منطق‌الطیر]] نوشته است اشاره می‌کند که شخصیت عطار در «ابر ابهام» است و اطلاعات ما حتی دربارهٔ [[سنایی]]، که یک قرن قبل عطار می‌زیسته، بسیار بیشتر از اطلاعاتی است که از عطار در دست داریم. تنها می‌دانیم که او در نیمهٔ دوم قرن شش و ربع اول قرن هفتم می‌زیسته است، زادگاه او [[نیشابور (شهر کهن)|نیشابور]] و نام او، آنگونه که عطار گاهی در اشعارش به هم‌نامی خود با [[پیامبر اسلام]] اشاره می‌کند، محمد بوده است.

[[عوفی]] در لب‌الالباب خود از او با عنوان ''«الأجل فریدالدین افتخار الافاضل ابوحامدِ ابوبکر العطار النیشابوری سالک جادهٔ حقیقت و ساکن سجادهٔ طریقت»'' یاد می‌کند. نام او «محمّد»، لقبش «فریدالدّین» و کنیه‌اش «ابوحامد» بود و در [[شعر]]هایش بیشتر عطّار و گاهی نیز فرید تخلص کرده‌است.&lt;ref name="ReferenceA"&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۲۵&lt;/ref&gt; بنا به روایت قدیمی‌ترین کاتب دیوان اشعارش نام پدر عطّار محمود&lt;ref name="ReferenceA"/&gt; و بنا به روایتی دیگری از تذکره نویسان قدیم&lt;ref name="ReferenceB"&gt;مقدمهٔ دکتر زرین کوب بر منطق الطیر عطار، چاپ نهم(۱۳۹۲)، صفحهٔ ۱۳&lt;/ref&gt; ابراهیم بن اسحاق بود؛ نام یوسف نیز برای پدر عطار ذکر شده است.&lt;ref name="ReferenceC"&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۱۴&lt;/ref&gt; در کدکن زیارتگاهی است به نام «پیرِ زِرًوَند» که مورد احترام اهالی است و اهالی بر این باورند که این مزار مزارِ «شیخ ابراهیم» پدر عطار است.&lt;ref name="ReferenceB"/&gt;

با این که در نیشابوری بودن او هیچ شکی نیست&lt;ref&gt;مقدمهٔ دکتر زرین کوب بر منطق الطیر عطار، چاپ نهم(۱۳۹۲)، صفحهٔ ۱۲&lt;/ref&gt; اما انتساب او به [[کدکن]] که از قرای قدیم نیشابور بوده در هاله‌ای از ابهام است و این انتساب احتمالاً از جانب حیدریان [[زاوه]] بوده است که به دنبال پشتوانه‌ای برای مکتب خود می‌گشته‌اند و می‌خواسته‌اند عطار را از پیروان [[قطب‌الدین حیدر]] نشان دهند.&lt;ref name="ReferenceC"/&gt;

کودکی عطار با طغیان غزها همراه شد؛ زمان فاجعهٔ غز، عطار ۶ یا ۷ سال بیشتر نداشت. این فاجعه چنان عظیم و موحش بود که نمی‌توانست در ذهن کودک خردسال تأثیر دردانگیز خود را نگذارد. سلطان به دست غزها اسیر شده بود و شهر در معرض خرابی و ویرانی قرار گرفته بود. عطارِ خردسال شکنجه‌ها، تجاوزها، خرابی‌ها، مرگ و درد و وحشت را اطراف خود می‌دید؛ و همین عامل بعدها موجب مرگ‌اندیشی و درداندیشی بسیار در عطار شد. چند سال بعد، پس از فروکش فتنهٔ غز، عطار در مکتب مشغول آموختن شد. در ایام مکتب، حکایاتی از زندگی بزرگانی چون عباسه طوسی، مظفر عبادی، رکن‌الدین اکاف و محمد بن یحیی، او را به خود جذب می‌کرد. این حکایات علاوه بر اینکه مشوق عطار در طریقت بودند بعدها در تذکره‌الولیا گرد آمدند.&lt;ref&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۲۸–۳۰&lt;/ref&gt;

== زندگی عطار ==
او داروسازی و داروشناسی را از پدرش آموخت و در عرفان مرید شیخ یا سلسلهٔ خاصی از مشایخ تصوف نبود&lt;ref&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۴۶&lt;/ref&gt; و به کار عطّاری و درمان بیماران می‌پرداخت. وی علاقه‌ای به مدرسه و خانقاه نشان نمی‌داد و دوست داشت راه عرفان را از داروخانه پیدا کند علاوه بر این شغل عطاری خود عامل بی‌نیازی و بی‌رغبتی عطار به مدح‌گویی برای پادشاهان شد.&lt;ref&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۳۴&lt;/ref&gt;
زندگی او به تنظیم اشعار بسیار گذشت از جمله چهار منظومه از وی علاوه بر دیوان اشعار و مجموعه رباعیاتش، مختارنامه. آوازهٔ شعر او در روزگار حیاتش از نیشابور و خراسان گذشته و به نواحی غربی ایران رسیده بوده است. اسنادی نیز در دست است که نشان می‌دهد حلقهٔ درسهای عرفانی عطار در نیشابور بسیار گرم و پرشور بوده است و بسیاری از بزرگان عصر در آنها حاضر می‌شده‌اند.&lt;ref&gt;مقدمهٔ دکتر زرین کوب بر منطق الطیر عطار، چاپ نهم(۱۳۹۲)، صفحهٔ ۱۲&lt;/ref&gt;
در دوران معاصر، شیعیان با استناد به‌برخی شعرهایش بر این باورند که وی دوست‌دار اهل بیت بوده‌است.&lt;ref&gt;{{یادکرد وب
| نشانی = http://www.hawzah.net/Per/Magazine/MI/7607/MI00711.ASP
| عنوان = ادبیات عاشورا
| ناشر =
| تاریخ =
| نویسنده =
}}&lt;/ref&gt;&lt;ref&gt;{{یادکرد وب
| نشانی = http://www.magiran.com/npview.asp?ID=1743572
| عنوان = عطار و رسالهٔ سی فصل
| ناشر = روزنامه رسالت
| تاریخ =
| نویسنده =
}}&lt;/ref&gt;

== عرفان عطار ==
درحالی که بسیاری از پژوهشگران بر این عقیده‌اند که عطار مرید شخص خاصی نبوده است برخی نیز بر خلاف این معتقدند؛ برای مثال در کتاب [[مجمع الفصاء]] تألیف [[رضاقلی خان هدایت]] آمده است: «شیخ الاصفیا شیخ فریدالدّین محمّد و ابوطالب کنیت آن جناب بود و [[مجدالدین بغدادی|جناب شیخ مجدالدّین بغدادی]] که از خلفای [[نجم‌الدین کبری|شیخ نجم الدّین کبری]] است وی را تربیت فرمود. جناب شیخ از اکابر این طبقه است و در عُلو حالِ وی کس را مجال سخن نیست کما قال المولوی:
هفت شهر عشق را عطّار گشت|ما هنوز اندر خم یک کوچه‌ایم شیخ محمود شبستری به تقریبی در گلشن فرماید:
مرا از عاشقی خود عار ناید|که در صد قرن چون عطّار ناید و تا نپنداری که این دو بزرگ نه سخنی بی تحقیق گفته‌اند. زیرا که شیخ فریدالدین محمّد به ابتدا مانند آبای معظم خود صاحب ثروت و مِکنت و جامع فضائل و حاوی خصائل و در حکمت الهی و طبیعی بی نظیر و همتا و عطّارخانه‌های نیشابور همگی متعلّق به جناب شیخ بوده و خود در دواخانهٔ خاصه همه روزه بیماران را معالجه می‌فرموده و اغلب را دوا از دواخانهٔ خود می‌داده و استاد شیخ در این علم و عمل شیخ مجدالدّین بغدادی حکیم خاصهٔ خوارزم شاه قطب الدین محمّد بوده و بعد از فراغت از معالجات شیخ به نظم مثنویات می‌پرداخته... .»&lt;ref&gt;هدایت، رضاقلی خان، '''مجمع الفصحاء'''، به کوشش: سید رضی واحدی و سهراب زارع، امیر کبیر، تهران: 1389، صص 133-132&lt;/ref&gt;

در منابع دیگر؛ نظیر: [[مرصادالعباد|مرصاد العباد]] اثر [[نجم‌الدین رازی|نجم الدّین رازی]] و [[نفحات‌الانس|نفحات الأُنس]] اثر [[جامی|عبدالحمن جامی]] نیز نسبت تربیت معنوی عطار به شیخ مجدالدین بغدادی رسانده شده است. «تا جایی که عرفای بزرگی از جمله [[رضی الدین علی لالای غزنوی]] (متوفی ۶۴۲ یا ۶۴۳) و [[نجم رازی]] (متوفی ۶۴۵) و شیخ فریدالدین عطار نیشابوری، از مریدان و تربیت یافتگان او [[شیخ مجدالدین بغدادی]] بودند.»&lt;ref&gt;{{یادکرد وب
| نشانی =
| عنوان = شرف بن مؤید بغدادی
| تاریخ بازدید = 18 آوریل 2016(30 فروردین ماه 1395)
| نویسنده =
| قالب = وبگاه
| اثر =
| ناشر = ویکی فقه
| صفحه =
| زبان = فارسی
| نقل قول = از مرصاد العباد و نفحات الأنس
}}&lt;/ref&gt;&lt;ref&gt;عبدالله بن محمد نجم رازی، '''مرصادالعباد'''، ج۱، چاپ محمّدامین ریاحی، تهران: ۱۳۶۵ ش، ص ۶۶.&lt;/ref&gt;&lt;ref&gt;عبدالله بن محمد نجم رازی، '''مرصادالعباد'''، ج۱، چاپ محمّدامین ریاحی، تهران: ۱۳۶۵ ش، ص 233.&lt;/ref&gt;&lt;ref&gt;محمد بن ابراهیم عطار، چاپ نیکلسون، ج۱، لیدن ۱۹۰۵–۱۹۰۷، ص ۶.&lt;/ref&gt;&lt;ref&gt;عبدالرحمان بن احمد جامی، '''نفحات الانس من حضرات القدس'''، ج۱، چاپ مهدی توحیدی پور، تهران (تاریخ مقدمه ۱۳۳۶ ش)، ص۵۹۹.&lt;/ref&gt;&lt;ref&gt;{{یادکرد وب
| نشانی = http://www.irna.ir/fa/News/81570794/
| عنوان = عطار، آموزگار عرفان فارسی است
| تاریخ بازدید = 18 آوریل 2016(30 فروردین ماه 1395)
| نویسنده =
| قالب = وبگاه
| اثر =
| ناشر = ایرنا
| صفحه =
| زبان = فارسی
| تاریخ = 25 فروردین 1394
}}&lt;/ref&gt;

در برخی منابع دیگر [[نجم‌الدین کبری|شیخ نجم الدین کبری]] مشهور به شیخ ولی تراش را مربی و مرشد معنوی شیخ فریدالدین عطار نیشابوری خوانده‌اند.&lt;ref&gt;خبرگزاری فارس: [http://www.farsnews.com/newstext.php?nn=13911109000060 مجموعه تاریخی «کهنه اورگنج» کجاست]. بازدید: دسامبر ۲۰۱۴.&lt;/ref&gt;

== زهد و مرگ وی ==
[[پرونده:Attar mausoleum0.jpg|بندانگشتی|راست|180px|[[آرامگاه عطار|آرامگاه شیخ فریدالدین عطار نیشابوری]] در محله باستانی [[شادیاخ]] [[نیشابور]].]]
[[پرونده:مقبره عطار.jpg|بندانگشتی|چپ|180px|[[آرامگاه عطار|سنگ قبر شیخ عطار]]]]
[[پرونده:Attar-1.jpg|بندانگشتی|چپ|180px|[[آرامگاه عطار|سنگ قبر شیخ عطار]]]]

دربارهٔ به پشت پا زدن عطّار به اموال دنیوی و راه زهد، گوشه‌گیری و تقوا را پیش گرفتن وی داستان‌های زیادی گفته شده‌است. مشهورترین این داستان‌ها، داستانی است که [[جامی]] نقل می‌کند: عطار در محل کسب خود مشغول به کار بود که درویشی از آنجا گذر کرد. درویش درخواست خود را با عطار در میان گذاشت، اما عطار همچنان به کار خود می‌پرداخت و درویش را نادیده گرفت. دل درویش از این رویداد چرکین شد و به عطار گفت: تو که تا این حد به زندگی دنیوی وابسته‌ای، چگونه می‌خواهی روزی جان بدهی؟ عطار به درویش گفت: مگر تو چگونه جان خواهی داد؟ درویش در همان حال کاسه چوبین خود را زیر سر نهاد و جان به جان آفرین تسلیم کرد. این رویداد اثری ژرف بر او نهاد که عطار دگرگون شد، کار خود را رها کرد و راه حق را پیش گرفت؛ که البته این روایت، به هیچ وجه پذیرفتنی نیست زیرا که زهد عطار از همان ابتدای کودکی نمایان بوده است.&lt;ref&gt;روزنامه صبح نیشابور؛ منتشر شده در ۲۵ فروردین ۱۳۹۵&lt;/ref&gt;

مرگ عطار در سال ۶۱۸ هجری قمری به هنگام [[حمله مغول به نیشابور|حملهٔ مغول]] بود؛ وی در نزدیکی دروازه شهر به دست سربازان مغول کشته شد. علاوه بر این تمام آثار وی سوزانده شد و آثاری که از وی در دست است تنها آثاری است که قبل از حملهٔ مغول، به سایر شهرها برده شده بودند.&lt;ref&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۴۵&lt;/ref&gt;

== عطار در سخن دیگران ==
عطار همواره مورد احترام شاعران دیگر بوده از جمله [[شیخ محمود شبستری]] که بیت زیر را سروده است:&lt;ref&gt;کتاب گلشن راز شیخ محمود شبستری&lt;/ref&gt;
{{شعر|نستعلیق}}
{{ب|مرا از شاعری خود عار ناید | که تا صد قرن چون عطار ناید}}
{{ب|اگرچه زین نمط صد عالم اسرار | بود یک شمه از دکان عطار}}
{{پایان شعر}}
[[صائب تبریزی|صائب]]:
{{شعر|نستعلیق}}
{{ب| خواهد رسید رتبه صائب به مولوی | گر مولوی به رتبه عطار می‌رسد}}
{{پایان شعر}}
[[سیف فرغانی|سیف]]:
{{شعر|نستعلیق}}
{{ب|سیفم که بریدم زهمه نسبت خود لیک | در گفتن طامات چو عطار فریدم}}
{{پایان شعر}}
[[فیض کاشانی]]:
{{شعر|نستعلیق}}
{{ب| هرکسی در پرده اشعار می‌گوید سخن | گاه مولانا و گه عطار و گاهی مغربی}}
{{پایان شعر}}
و [[مولانا]]:
{{شعر|نستعلیق}}
{{ب|آن سناجو کش سنایی شرح کرد | یافت فردیت ز عطار آن فرید}}
 {{پایان شعر}}
بیت «هفت شهر عشق را عطار گشت/ ما هنوز اندر خم یک کوچه‌ایم» نیز از جمله ابیاتی است که به [[مولانا]] منسوب شده اما در انتساب آن تردید است.

== آثار ==
در طول تاریخ آثار بسیاری به عطار نسبت داده شده‌اند و از آن گذشته پیش و پس از وی عدهٔ زیادی بوده‌اند که عطار تخلص می‌کرده‌اند؛ به گونه‌ای که عده‌ای آثار او را به تعداد سوره‌های قرآن یعنی ۱۱۴ کتاب پنداشته‌اند اما آثار مسلم عطار طبق پژوهش‌های [[محمدرضا شفیعی کدکنی]] و [[عبدالحسین زرین‌کوب]] بدین گونه است:&lt;ref&gt;مقدمهٔ دکتر زرین کوب بر منطق الطیر عطار، چاپ نهم(۱۳۹۲)، صفحهٔ ۱۵&lt;/ref&gt;&lt;ref&gt;صدای بال سیمرغ، چاپ دوم(۱۳۷۹)، عبدالحسین زرین کوب، صفحهٔ ۱۳&lt;/ref&gt;
* [[اسرارنامه]]
اسرارنامه یکی از مثنوی‌های مسلم‌السند فریدالدین عطار نیشابوری و احتمالاً از جمله نخستین آثار او بوده است.
این اثر مشتمل است بر ۳۳۰۵ بیت در ۲۲ مقاله. سه مقاله نخستن آن به ترتیب دربارهٔ توحید و نعت رسول اکرم و فضائل خلفای راشدین است. از مقاله چهارم به بعد دربارهٔ موضوعات گوناگون تصوف است. مقاله پنجم دربارهٔ اهمیت عشق و برتری آن از خرد با ابیات معروف ذیل آغاز می‌شود:
دلا یک دم رها کن آب و گل را صلای عشق در ده اهل دل را
ز نور عشق شمع جان برافروز زبور عشق از جانان درآموز.
* [[الهی نامه]]
این کتاب که عطار خود در اواخر عمرش در مختارنامه (و شعر زیر) با نام خسرونامه به آن اشاره می‌کند سرشار از داستان‌های دلکش کوتاه و بلند است که همگی در بین یک داستان اصلی فوق‌العاده گنجانده شده‌اند.
این کتاب مانند کتب دیگر با ستایش خداوند و نعت رسول اکرم (ص) و خلفای چهارگانه آغاز می‌شود و سپس در هشت بیت روح انسان را مورد خطاب قرار می‌دهد و برای او شش فرزند: نفس، شیطان، عقل، فقر، علم و توحید ذکر می‌کند.
* [[منطق الطیر]]
مقامات الطیور که با نام منطق الطیر خوانده می‌شود شرح سفر مرغان است به درگاه سیمرغ.داستان شیخ صنعان طولانی ترین داستان این کتاب است و حدود 408 بیت دارد و سرگذشت و عشق و دلدادگی پیری زاهد به نام صنعان به دختری ترسا را بیان می نماید. 
* [[مصیبت‌نامه]]
در بیان مصیبت‌ها و گرفتاری‌های روحانی سالک و مشتمل است بر حکایات جذاب و خواندنی. این اثر پس از منطق‌الطیر مهم‌ترین منظومهٔ اوست.
* [[مختارنامه]]
مجموعه رباعیات دارای پنجاه باب در موضوعات مختلف
* [[تذکرةالاولیا]]
شرح حال و سرگذشت مربوط به نود وهفت تن از اولیاء و مشایخ تصوف.
* [[دیوان اشعار]]
مجموعه قصاید و غزلیات عطار که بیشتر آن‌ها عرفانی و دارای مضمون‌های بلند صوفیانه است.
بنا به باور این دو پژوهشگر و بسیاری از دیگر پژوهشگران کتاب هایِ بی‌سرنامه، خسرونامه، بلبل‌نامه، پسرنامه، حیدری‌نامه، پندنامه، جوهر الذات، حلاج نامه، سیاه‌نامه، اشترنامه، لسان‌الغیب، مظهرُ الذات، معراج‌نامه، مفتاح الفتوح، نزهت‌نامه، وصلت‌نامه و هیلاج‌نامه به غلط به عطار منصوب شده‌اند. خسرونامه خود مربوط به شاعری بوده که مدت‌ها بعد عطار می‌زیسته و به شدت تحت تأثیر [[ابن‌عربی]] بوده است. بنا به باور شفیعی کدکنی بسیاری از این آثار «محصول روزگار انحطاط عرفان» و «یاوه‌گویی درویش‌های بیکار» ی است که طبع نظم داشته‌اند و از آنجایی که می‌خواسته‌اند آثارشان باقی بماند نام عطار را بر آن نهاده‌اند و این آثار به اشتباه هم در آثار ایران‌شناسانی چون [[یان ریپکا]] و هم برخی نویسندگان شرقی و ایرانی، آثار و افکار عطار پنداشته شده‌اند.&lt;ref&gt;مقدمهٔ دکتر زرین کوب بر منطق الطیر عطار، چاپ نهم(۱۳۹۲)، صفحهٔ ۱۷&lt;/ref&gt;

{{شعر|نستعلیق}}
{{ب|مصیبت‌نامه که اندوه جهان است|الهی‌نامه که اسرار عیان است}}
{{ب|به‌داروخانه کردم هر دو آغاز|چه گویم زود رستم زین و آن باز}}
{{ب|مصیبت‌نامه زاد رهروان است|الهی‌نامه گنج خسروان است}}
{{ب|جهان معرفت اسرارنامه است|بهشت اهل دل مختارنامه است}}
{{ب|مقامات طیور امّا چنان است|که مرغ عشق را معراج جان است}}
{{ب|چو خسرونامه را طرزی عجیب است|ز طرز او که مه را نصیب است}}
{{پایان شعر}}

== روز ملی عطار ==
روز ۲۵ فروردین در تقویم ایران روز ملی عطار است که هرساله در نیشابور، آرامگاه وی همراه برنامه‌های عطار شناسی برگزار می‌شود؛ گلباران آرامگاه عطار، ارائه پژوهش‌هایی در مورد این شاعر، نمایشگاه کتاب و خوشنویسی و شب شعر از جمله برنامه‌هایی است که در این روز برگزار می‌گردد.&lt;ref&gt;http://www.ibna.ir/fa/doc/naghli/100494/برنامه-های-همایش-ملی-عطار-روز-بزرگداشت-نیشابوری&lt;/ref&gt;&lt;ref&gt;https://www.yjc.ir/fa/news/4803898/آغازهمایش-بزرگداشت-روز-ملی-عطار-با-پیام-وزیر-فرهنگ-و-ارشاد-اسلامی-در-نیشابور&lt;/ref&gt;

== پانویس ==
{{ویکی‌گفتاورد}}
{{پانویس|۲}}

== منابع ==
* کتاب منطق‌الطّیر اثر عطار با تصحیح و مقدمهٔ احمد خوشنویس و میرزا محمد حسین خان ذکاالملک.
* هدایت، رضاقلی خان، مجمع الفصحاء، به کوشش: سید رضی واحدی و سهراب زارع، امیر کبیر، تهران: ۱۳۸۹
* عبدالله بن محمد نجم رازی، مرصادالعباد، ج۱، چاپ محمّدامین ریاحی، تهران: ۱۳۶۵ ش
* عبدالرحمان بن احمد جامی، نفحات الانس من حضرات القدس، ج۱، چاپ مهدی توحیدی پور

== پیوند به بیرون ==
{{درگاه|نیشابور}}
{{چپ‌چین}}
* اشعار منتخب مولانا به همراه ترجمه انگلیسی با تصاویر زیبا:
https://www.facebook.com/pages/MowlanaمولویRumiMevlana/271091099593295?ref=hl
* John Andrew Boyle , The Ilahi-Nama (or Book of God) of Farid al-Din Attar, Manchester University Press, Manchester, 1976, ISBN 0-7190-0663-5. (With a Foreward by Annemarie Schimmel - [[آنه‌ماری شیمل]])
{{پایان چپ‌چین}}
{{ویکی‌انبار-رده|Attar}}
{{Z148}}
{{محمد عطار نیشابوری}}
{{آثار عطار نیشابوری}}
{{ادبیات فارسی}}
{{تصوف}}
{{تصوف در نیشابور}}
{{ایران مغول}}
{{تاریخ فلسفه و حکمت ایران}}
{{داده‌های کتابخانه‌ای}}

{{ترتیب‌پیش‌فرض:نیشابوری، عطار}}

[[رده:عطار نیشابوری|*]]
[[رده:ادبیات حکمت]]
[[رده:افراد ایرانی‌تبار در سده ۱۲ (میلادی)]]
[[رده:افراد ایرانی‌تبار در سده ۱۳ (میلادی)]]
[[رده:داروسازهای اهل ایران]]
[[رده:دانشمندان کشته‌شده]]
[[رده:درگذشتگان دهه ۱۲۲۰ (میلادی)]]
[[رده:زادگان دهه ۱۱۴۰ (میلادی)]]
[[رده:شاعران اهل نیشابور]]
[[رده:شاعران ایران بزرگ]]
[[رده:شاعران دوره سلجوقی]]
[[رده:شاعران صوفی]]
[[رده:شاعران فارسی‌زبان]]
[[رده:شاعران فارسی‌زبان سده ششم (قمری)]]
[[رده:شاعران فارسی‌زبان سده هفتم (قمری)]]
[[رده:شافعیان ایران]]
[[رده:صوفیان اهل نیشابور]]
[[رده:عارفان اهل ایران]]
[[رده:کشته‌شدگان در حمله مغول به ایران]]
[[رده:مسلمانان اهل ایران]]
[[رده:مسلمانان سنی اهل ایران]]
[[رده:نویسندگان دوران قرون وسطی]]
[[رده:ولی‌نامه‌نویسان اهل ایران]]</text></page>