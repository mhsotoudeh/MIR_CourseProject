<page><title>کیسه‌داران</title><text>{{مقاله برگزیده}}
{{جعبه اطلاعات آرایه زیستی
| نام = کیسه‌داران
| دوره سنگواره = [[کرتاسه]] میانی تا دوران اخیر{{سخ}}{{Fossil range|۱۵۰|۰}}
| تصویر= Smallwallaby.jpg
| عنوان تصویر= [[والابی گردن‌قرمز]]
| پهنای تصویر = 250px
| فرمانرو = [[جانوران]]
| شاخه = [[طنابداران]]
| رده = [[پستانداران]]
| زیررده = [[ددان]]
| فرورده = '''کیسه‌داران'''
| وضع‌کننده فرورده = [[یوهان کارل ویلهلم ایلیگر|ایلیگر]]، ۱۸۱۱
| عنوان طبقه‌های پایینتر = [[راسته (زیست‌شناسی)|راسته‌ها]]
| طبقه‌های پایینتر = 
* [[صاریغ|دوزهدانی‌سانان]]
* [[صاریغ شبگرد|صاریغ‌های شبگرد]]
* [[کولوکولوسانان]]
* [[ستبردم‌سانان]]
* [[کیسه‌داران همه‌چیزخوار]]
* [[موش کور کیسه‌دار|موشان کور کیسه‌دار]]
* [[کیسه‌داران علف‌خوار]]}}

'''کیسه‌داران''' {{علمی|Marsupialia}} [[رده (زیست‌شناسی)|فرورده‌ای]] از [[پستانداران]] هستند که مشخصه‌شان دارا بودن [[کیسه (کیسه‌داران)|کیسه‌ای]] در بدن است که در آن نوزادان خود را بزرگ می‌کنند. همانندی آن‌ها با دیگر پستاندارانی که در فرورده [[جفت‌داران]] طبقه‌بندی می‌شوند در این است که هر دو زنده‌زا هستند و این آن‌ها را از [[تک‌سوراخیان|تک‌سوراخیانی]] چون [[نوک‌اردکی]] و [[مورچه‌خورک]] متمایز می‌کند. با این حال برخلاف دیگر پستاندارانی که فرزندان خود را در شکلی متکامل با دارا بودن اعضای زیستی به دنیا می‌آورند، کیسه‌داران نوزادانی کم‌رشدیافته به دنیا می‌آورند که به هیچ وجه قادر به زندگی در دنیای طبیعی بیرون نیستند و ناچارند به درون کیسه مادر بروند تا از شیر مادر تغذیه کنند. از دیدگاه [[فرگشت|فرگشتی]]، کیسه‌داران نمونه‌ای یکتا و مهم از چگونگی خو گرفتن به طبیعت و زادآوری را به نمایش می‌گذارند.

از شناخته شده‌ترین کیسه‌داران می‌توان به [[کانگورو]]، [[کوآلا]]، [[وامبت]]، و [[شیطان تاسمانی]] اشاره کرد. به جز [[صاریغ ویرجینیا]] که در [[آمریکای شمالی]] نیز یافت می‌شود، دیگر کیسه‌داران همگی در [[نیمکره جنوبی]] زندگی می‌کنند. نزدیک به ۷۰ درصد از ۳۳۴ گونهٔ موجود در این فرورده در [[استرالزی]]، که شامل [[استرالیا]] و [[گینه نو]] و جزایر نزدیک به آن‌ها می‌شود، یافت می‌شوند و ۱۰۰ جانور دیگر باقی‌مانده نیز ساکن [[قاره آمریکا]] هستند. بیشتر آن‌ها در [[آمریکای جنوبی]] به سر می‌برند و تنها ۱۳ گونه در [[آمریکای مرکزی]] زندگی می‌کنند. پدید آمدن [[تبادل بزرگ آمریکا|تبادل بزرگ]] در دوران [[پالئوسن]] باعث هجوم پستانداران جفت‌دار به آمریکای جنوبی و [[انقراض]] گونه‌های بسیاری از کیسه‌داران شد.

== واژه‌شناسی ==
نام علمی کیسه‌داران، ''Marsupialia''، برگرفته از واژه [[زبان یونانی|یونانی]] ''marsipos'' به معنای «کیسه» و «خورجین» است که در سال ۱۸۱۱ میلادی توسط [[یوهان کارل ویلهلم ایلیگر|یوهان ایلیگر]]، جانورشناس [[آلمان|آلمانی]]، گذاشته شد.&lt;ref&gt;{{پک|Nowak|۲۰۰۵|ک=Marsupials of the World|ص=2|زبان=en}}&lt;/ref&gt;

== فرگشت ==
&lt;!--{{همچنین ببینید|فرگشت پستانداران}}--&gt;
بیشتر بازسازی‌های انجام‌شده از موقعیت قاره‌ها در دوران [[مزوزوئیک]] نشان می‌دهند که در دوره [[تریاس]] و [[ژوراسیک]] بیشتر قاره‌های نوین کنونی بخش‌هایی از یک یا دو ابرقاره بوده‌اند. این ابرقاره با نام [[پانجه‌آ]] خوانده می‌شد و از ۲۵۰ میلیون تا ۱۷۰ میلیون سال پیش به وجود خود ادامه داد. پس از آن، پانجه‌آ آغاز به جدا شدن گرفت و تا ۱۰۰ میلیون سال پس از آن، [[هند]] و [[ماداگاسکار]] و [[نیوزیلند]] حرکت خود بر روی صفحه‌های قاره‌ای را ادامه دادند.&lt;ref&gt;{{پک|Dickman|۲۰۰۸|ک=A Fragile Balance|ص=۲۴|زبان=en}}&lt;/ref&gt;

[[پرونده:Sinodelphys szalayi.JPG|بندانگشتی|سنگواره ''Sinodelphys szalayi''، از نخستین کیسه‌داران زمین. نگهداری شده در موزه دانش [[هنگ کنگ]]]]
با آنکه حرکت بر روی بعضی خط‌های جداکننده پیشتر آغاز شده بود، به نظر می‌رسد که [[کرتاسه]] دوران مهمی بود که در آن بخش‌بندی‌های بزرگ و ایجاد اقیانوس‌های جداکنندهٔ قاره‌ها انجام شد. این همان هنگامی بود که [[خزندگان|خزندگانِ]] پستاندارنما حضور داشتند و هنوز پستانداران راستین پا بر زمین نگذاشته بودند.&lt;ref name="Dickman27"&gt;{{پک|Dickman|۲۰۰۸|ک=A Fragile Balance|ص=۲۷|زبان=en}}&lt;/ref&gt; با آنکه بحث‌های فراوانی بر سر اینکه در چه زمان جانوری مرز میان پستانداران و خزندگان را رد کرد وجود دارند، اجماع دانشمندان بر این است که نخستین پستانداران راستین با ویژگی‌های جمجمه‌ای مورد انتظار از آن‌ها در پایان تریاس در ۲۱۰–۲۰۰ میلیون سال پیش پا بر زمین گذاشتند.&lt;ref name="Dickman27"/&gt;

کهن‌ترین سنگواره مربوط به یک گونهٔ کیسه‌دار، که با نام ''Sinodelphys szalayi'' خوانده می‌شود، در [[سازند]] یی‌ژیان&lt;ref group="پانویس"&gt;Yixian Formation&lt;/ref&gt; در [[چین]] مربوط به ۱۲۵ میلیون سال پیش به دست آمده است.&lt;ref&gt;{{پک|Ji|Luo|Yuan|Wible|۲۰۰۲|ف=The earliest known eutherian mammal|ص=|زبان=en}}&lt;/ref&gt; ساختار پاهای جلویی و عقبی نشان می‌دهند که این جانور درخت‌رویی فرز و ماهر بوده و هم بر زمین و هم روی درختان توانایی زندگی داشته‌است.&lt;ref&gt;{{پک|Dickman|۲۰۰۸|ک=A Fragile Balance|ص=۲۷-۲۸|زبان=en}}&lt;/ref&gt;&lt;ref&gt;{{پک|Nowak|۲۰۰۵|ک=Marsupials of the World|ص=3|زبان=en}}&lt;/ref&gt; از آنجا که کهن‌ترین سنگواره مربوط به یک پستاندار جفت‌دار با نام ''Eomaia scansoria'' از رسوب‌های همین سازند بیرون آورده شده است، به احتمال بسیار نیای مشترک کیسه‌داران و جفت‌داران در زمانی نزدیک به همان هنگام وجود داشته است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=3|زبان=en}}&lt;/ref&gt;

بررسی‌های سنگواره‌ای نشان می‌دهند که نخستین کیسه‌دارانِ [[آمریکای شمالی]] در پایان [[کرتاسه پسین]] پدید آمدند. در ۶۳ میلیون سال پیش و با آغاز دوره [[پالئوسن]]، سنگواره‌های یافت شده نشان از حضور آن‌ها در [[آمریکای جنوبی]] نیز می‌دهند. در دوره [[ائوسن]] مهاجرتی از کیسه‌داران از آمریکای شمالی به [[اروپا]] انجام شد. این جانداران از ائوسن تا [[میوسن]] در اروپا حضور داشتند و با آغاز میوسن میانی در این قاره منقرض شدند.&lt;ref&gt;{{پک|Nowak|۲۰۰۵|ک=Marsupials of the World|ص=12|زبان=en}}&lt;/ref&gt;

کیسه‌داران در دوران [[الیگوسن]] (۳۴–۲۳ میلیون سال پیش) در آسیای مرکزی و شمال آفریقا حضور داشتند و در جنوب آسیا نیز تا دوره متاخر ۱۶٫۴–۱۱ میلیون سال پیش به چشم می‌خوردند. اگرچه بعدها همه آن‌ها در آن مناطق منقرض شدند، وجودشان نشان از پراکندگی بسیار آن‌ها در دوران جداشدگی ابرقاره دارد.&lt;ref name="Dickman28"&gt;{{پک|Dickman|۲۰۰۸|ک=A Fragile Balance|ص=۲۸|زبان=en}}&lt;/ref&gt; این دوره هنگام فرمانروایی آن‌ها بر [[لوراسیا]] بود ولی با به پایان رسیدن میوسن در ۶ میلیون سال پیش، کیسه‌داران از بسیاری مناطق لوراسیا ناپدید شدند؛ موضوعی که علت آن به گمانی حضور جفت‌داران بوده‌است.&lt;ref name="Dickman28"/&gt; میوسن آغازین و الیگوسن پایانی، هنگامی بود که کیسه‌داران برای نخستین بار در استرالیا ظاهر شدند. پستانداران کیسه‌دار آمریکای شمالی در آغاز میوسن در این قاره منقرض شدند اما با آغاز [[پلیستوسن]]، گروهی از آن‌ها از آمریکای جنوبی به آمریکای شمالی رفتند و اکنون نیز به همراه کیسه‌داران استرالیا و آمریکای جنوبی تنها پستانداران کیسه‌دار در جهان هستند.&lt;ref&gt;{{پک|Nowak|۲۰۰۵|ک=Marsupials of the World|ص=3-4|زبان=en}}&lt;/ref&gt;

در کل از روی شواهد می‌توان با قاطعیت نتیجه گرفت که کیسه‌داران نخست در قاره‌های شمالی زمین فرگشتیدند، سپس در هنگامی میان ۷۰ تا ۶۳ میلیون سال پیش به قاره‌های جنوبی مهاجرت کردند.&lt;ref name="ArmatiDickman19"&gt;{{پک|Armati|Dickman|Hume|۲۰۰۶|ک=Marsupials|ص=19|زبان=en}}&lt;/ref&gt;

;آمریکای جنوبی
در پالئوسن پسین سه گروه از پستانداران در میان زیواگان آمریکای جنوبی بودند: جفت‌داران [[شگفت‌بندان|شگفت‌بند]] و [[سرآمدسمان|سرآمدسم‌ها]]&lt;!--Condylarthra--&gt; و کیسه‌داران. نخستین جانداران کیسه‌دارشکل همه‌چیزخوارانی صاریغ‌مانند بودند. بیشتر [[کنام|کنام‌های]] گیاه‌خواران، به ویژه آن‌هایی که در دسترس جانورانی با جثه بزرگتر بودند، توسط شگفت‌بندها و بازماندگان سرآمدسم‌های آغازین اشغال شده بودند. با این حال به نظر می‌رسد که بسیاری از خط‌های فرگشتی کیسه‌داران با جوندگان جفت‌دار [[فرگشت همگرا|همگرا]] شده باشند.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۶۲|زبان=en}}&lt;/ref&gt;

کهن‌ترین سنگواره یک جاندار کیسه‌دار از رسوب‌های مربوط به ۶۳–۶۱ میلیون سال پیش در [[آرژانتین]] و [[بولیوی]] به دست آمده است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=17|زبان=en}}&lt;/ref&gt; به نظر می‌رسد که در آن هنگام آمریکای جنوبی مکانی بسیار بااهمیت در پناه‌دادن و رشد این جانوران بوده است.&lt;ref name="Dickman28"/&gt; تا میلیون‌ها سال، این منطقه از آمریکای شمالی توسط دریایی کم‌عمق جدا بود. در ۳ میلیون سال پیش و با خشک شدن تکه‌هایی از دریا و دادوستد گونه‌ای مهمی که امروزه با نام [[تبادل بزرگ آمریکا]] خوانده می‌شود، گونه‌های بی‌شماری از پستانداران جفت‌دار به آمریکای جنوبی حمله کردند و رقابت آن‌ها با کیسه‌داران بومی باعث نابودی بسیاری از کیسه‌داران شد. ورود گوشتخوارانی چون [[خرس]]، [[راکون]]، و [[گربه‌سانان|گربه‌ها]] به آمریکای جنوبی باعث منقرض شدن جانوران بدیعی چون گربه‌شکلان [[شمشیرکیسه‌ایان|شمشیرکیسه‌ای]] شد.&lt;ref name="Dickman28"/&gt;

[[صاریغ]] آمریکایی&lt;ref group="پانویس"&gt;''Didelphis''&lt;/ref&gt; تنها کیسه‌داری بود که توانست در آمریکای شمالی به زندگی بپردازد و بخش‌های گسترده‌ای از آن سرزمین را اشغال کند. کهن‌ترین نمونه‌های صاریغ آمریکایی از لایه‌های ته‌نشین مربوط به دوره پلیوسن در آمریکای جنوبی پیدا شده‌اند. به نظر می‌رسد که نیای این جانور&lt;ref group="پانویس"&gt;''Didelphis Marsupialis''&lt;/ref&gt; پیش از شکل‌گیری [[تنگه پاناما]] با گذر از آب‌های کم‌عمق میان‌جزیره‌ای به مناطق استوایی آمریکای مرکزی پا گذاشته باشد.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۶۳|زبان=en}}&lt;/ref&gt;&lt;ref&gt;{{پک|Nowak|۲۰۰۵|ک=Marsupials of the World|ص=12-13|زبان=en}}&lt;/ref&gt;

;استرالیا
بررسی‌های زمین‌شناسی نشان می‌دهند که در دوران کرتاسه و کینوزوئیک، [[جنوبگان]] در مکان قطب جنوبی خود بوده و تا هنگامی در کرتاسه استرالیا بخشی از این قاره بزرگ بوده‌است. پس از ترک‌خردگی‌های کرتاسه پسین و پالئوسن، که باعث ایجاد دریاهای میان‌قاره‌ای شدند، استرالیا از جنوبگان جدا شد و از آغاز ائوسن تاکنون ۲۰ درجه به سوی شمال حرکت کرده‌است. با بررسی این نتایج می‌توان پی برد که [[مهره‌داران]] در کرتاسه و پالئوسن از قاره جنوبگان به سوی استرالیا حرکت کردند و در آنجا پخش شدند. بررسی‌ها نشان می‌دهند که این جدا شدن دو خط کیسه‌داران آمریکایی و استرالیایی در حدود ۸۰ میلیون سال پیش صورت گرفت.&lt;ref&gt;{{پک|Deakin|2012|ف=Marsupial Genome Sequences|ص=|زبان=en}}&lt;/ref&gt; کهن‌ترین کیسه‌داران شناخته‌شده در استرالیا مربوط به کمینه ۵۵ میلیون سال پیش در پالئوسن پسین هستند که شامل چندین گونه دوزهدانی‌سان–شکل، کولوکولوسان، و مجموعه‌ای از دیگرانی که رده‌بندیشان از روی ساختار دندانی مشکل است، بودند.&lt;ref name="ArmatiDickman18"&gt;{{پک|Armati|Dickman|Hume|۲۰۰۶|ک=Marsupials|ص=18|زبان=en}}&lt;/ref&gt;

اگرچه بررسی‌های زمین‌شناسانه بر روی چگونگی جدا شدن قاره‌ها از هم نشان داده‌اند که کیسه‌داران از راه قطب جنوب به استرالیا راه یافتند، تاکنون تنها یک سنگواره از کیسه‌داران در قطب جنوب یافت شده است که مربوط به ائوسن میانی در [[جزیره سیمور]] در [[شبه‌جزیره جنوبگانی]] بوده است. از آنجا که تاکنون هیچ سنگواره‌ای از کیسه‌داران در شرق قطب جنوب یافت نشده، ممکن است که در آن هنگام سدی طبیعی بخش شرقی و غربی قطب جنوب را از هم جدا کرده بود و نیاکان کیسه‌داران آمریکایی در حالی در بخش غربی باقی مانده‌اند که نیاکان کیسه‌داران استرالیایی در پشت سد در بخش شرقی به زندگی می‌پرداختند.&lt;ref name="ArmatiDickman18"/&gt;

استرالیا و جزایر اطرافش از آن هنگام تاکنون پناهگاهی امن برای کیسه‌داران بوده‌اند. نبود رقیب برای این جانوران در آن محیط امکان رشد جانداران عجیبی همچون [[دندان‌بومرنگان]] شد. در کل، استرالیا خانهٔ ۷ راسته و ۳۱ تیره از کیسه‌داران شد که امروزه تنها ۴ راسته و ۱۶ تیره از آن‌ها باقی مانده‌اند.&lt;ref&gt;{{پک|Dickman|۲۰۰۸|ک=A Fragile Balance|ص=۲۹|زبان=en}}&lt;/ref&gt;

{{تاریخچه کیسه‌داران}}

== آناتومی ==
[[پرونده:Animaldentition macropusgiganteus.png|بندانگشتی|نقاشی از دندان‌های [[کانگوروی خاکستری شرقی]] که در کتاب ''طراحی‌هایی در تاریخ طبیعی'' اثر چارلز نایت به چاپ رسیده است.]]
در گذشته باور بر این بود که کیسه‌داران از دیدگاه فرگشتی ساده‌تر و پیش‌پاافتاده‌تر از دیگر پستانداران هودد هستند، اما بررسی‌های پسین نشان داده‌اند که تفاوت‌های میان این پستانداران و دیگر پستاندارانی که راه فرگشتی دیگری را طی کردند صرفاً دو روش گوناگون پدید آمده برای پاسخ به نیازهای زیستی یکسان بوده‌اند. از این رو، امروزه باور بر این است که مسیر فرگشتی کیسه‌داران نه پایین‌تر از مسیر فرگشتی دیگر پستانداران، که به موازات آن بوده است.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۲۳۷|زبان=en}}&lt;/ref&gt;

در حالت کلی، تفاوت‌های آناتومیکال میان این دو گروه از پستانداران را می‌توان در تفاوت‌های ظاهری و نیز تفاوت‌های مربوط به روش زایش خلاصه کرد. مشخصه بارز کیسه‌داران که آن‌ها را از دیگر اعضای پستانداران متمایز می‌کند آن است که بچه‌های کیسه‌داران در حال بسیار ابتدایی از ساختار بدنی به دنیا می‌آیند و بچه‌ها برای مدت طولانی از پستان‌های مادر که در شکمش قرار دارند، تغذیه می‌کنند.&lt;ref name="Fragile8"&gt;{{پک|Dickman|۲۰۰۸|ک=A Fragile Balance|ص=۸|زبان=en}}&lt;/ref&gt;

=== ظاهر ===
[[اسکلت]] کیسه‌داران در حالت کلی اسکلتی همچون دیگر پستانداران است و تفاوت آنچنانی دیده نمی‌شود.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۲۴۳|زبان=en}}&lt;/ref&gt; [[ستون فقرات]] دارای ۲۶ مهره است و همواره هفت [[مهره‌های گردنی|مهره گردنی]] حضور دارند. تعداد [[مهره‌های سینه‌ای]] اغلب ۱۳ عدد است ولی در [[وامبت|وامبت‌ها]] و [[موش کور کیسه‌دار|موش کورهای کیسه‌دار]] به ۱۵ و در بادپرکیسه‌دارها به ۱۲ عدد می‌رسد. تعداد استخوان‌های جوش‌خورده به هم برای تشکیل [[استخوان خاجی]] نیز میان یک تا هفت در تغییر است.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۲۴۴|زبان=en}}&lt;/ref&gt;

سخت‌ترین بخش بدن کیسه‌داران [[دندان|دندان‌های]] آن‌ها است. بیشتر این جانوران تعداد زیادی دندان (۴۰ تا ۵۰ عدد) دارند. آن‌ها در هر نیم‌فک بالایی پنج دندان پیشین و در نیم‌فک پایینی ۴ دندان پیشین دارند. در هر دو نیم‌فک نیز یک دندان نیش وجود دارد. تعداد دندان‌های آسیاب کوچک در نیم‌فک‌های بالا و پایین ۳ است و این تعداد برای دندان‌های آسیاب به ۴ می‌رسد. تعداد و درجه پیشرفت دندان‌ها در هر جانور کیسه‌دار بستگی به رژیم غذایی و تاریخچه فرگشتیش دارد.&lt;ref&gt;{{پک|Dickman|۲۰۰۸|ک=A Fragile Balance|ص=۱۸|زبان=en}}&lt;/ref&gt;

جمجمه کیسه‌داران نیز از جهات گوناگون با جمجمه جفت‌داران تفاوت دارد. استخوان‌های بینی بزرگ هستند و در عقب فراخ می‌شوند. آن‌ها دو جفت ورودی هوا در سقف دهان دارند در حالی که جفت‌داران دارای تنها یک جفت ورودی هوا هستند. اسکلت بدن نیز بعضی فرق‌ها با دیگر پستانداران دارد: ساختار پاها و انگشتان آن در این جانوران دارای تنوع بسیار زیادی است. بسیاری از آن‌ها دارای پنج انگشت در پاهای عقبی هستند که از بزرگترین این انگشتان برای کمک کردن در بالارفتن از درخت بهره می‌گیرند. انگشت نخست بعضی از گونه‌ها به تدریج کوچک و کوچکتر شده و در بعضی دیگر، مانند کانگوروها، به کلی حذف شده‌است. در این جانوران انگشت چهارم بسیار بزرگ و کشیده شده و به عنوان محور اصلی پا به شمار می‌رود. چنین سازگاری‌هایی توانایی حرکت به عقب را کاهش داده‌اند ولی به شدت بر توانایی شتاب گرفتن به پیش افزوده‌اند.&lt;ref&gt;{{پک|Dickman|۲۰۰۸|ک=A Fragile Balance|ص=۱۹|زبان=en}}&lt;/ref&gt;

=== دستگاه زادآوری ===
[[پرونده:Marsupial and eutherian sexual organ female.png|بندانگشتی|راست|مقایسه دستگاه زادآوری ماده در کیسه‌داران (چپ) و جفت‌داران (راست). ۱=تخم‌دان، ۲= زهدان، ۳=واژن جانبی، ۴=واژن، ۵=کانال زایش]]
روش زایش و شیردهی کیسه‌داران از جمله بارزترین تفاوت‌های آن‌ها با دیگر پستانداران است. کیسه‌داران ماده دارای دو کانال واژنی جانبی هستند به منظور انتقال [[اسپرم]] و یک کانال میانی که تنها در هنگام تولد بچه‌ها باز می‌شود.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=89|زبان=en}}&lt;/ref&gt; [[رحم|رحم‌ها]] نیز جدا هستند؛ بر خلاف بسیاری از جفت‌داران که دارای یک زهدان کلی هستند. در نرها، [[بیضه|بیضه‌ها]] همواره در کیسه‌ای بیرون بدن قرار دارند و بر خلاف جفت‌داران که بیضه‌هایشان در پایین آلت تناسلیشان است، بیضه‌های این جانوران در بالای آلت قرار دارد. در هر دو جنس، ادرار و مدفوع از یک کانال یکتا به بیرون پرتاب می‌شوند که این کانال مکان جفت‌گیری و بیرون آمدن نوزاد نیز هست. وجود این کانال مختص کیسه‌داران است و هیچ جفت‌دار دیگری، جز [[نوک‌اردکی]] و [[اکیدنه]]، دارای آن نیست.&lt;ref name="Fragile13"/&gt;

[[کیر]]&lt;!--کیر، کیر است! خواهشمند است آن را به آلت تناسلی تبدیل نکنید. --&gt; نرها اغلب [[کیر دوشاخه|دوشاخه]] است، به استثنای کانگوروها، بادپرکیسه‌دارها، و موش کورهای کیسه‌دار.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=86|زبان=en}}&lt;/ref&gt; [[میزراه]] پیش از رسیدن به دوشاخه به پایان می‌رسد ولی دو کانال به موازات دو شاخه به راه خود ادامه می‌دهند تا [[منی]] را به واژن جانبی ماده هدایت کنند. شکل [[اسپرم]] از تیره‌ای به تیره دیگر فرق می‌کند و برای نمونه در میان کیسه‌داران آمریکای جنوبی دارای سه ریخت گوناگون است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=86-88|زبان=en}}&lt;/ref&gt;

زمان بارداری در کیسه‌داران به نسبت کوتاه‌است و از جفت‌گیری تا به دنیا آمدن فرزندان میان ۴۲–۱۱ روز طول می‌کشد. در هنگام تولد، بچه‌ها بسیار کوچک و ناکامل هستند و تنها ۱٪ وزن مادر وزن دارند. وزن بچه‌ها در این هنگام به ندرت بالاتر از ۱ گرم می‌رسد.&lt;ref name="Fragile14"&gt;{{پک|Dickman|۲۰۰۸|ک=A Fragile Balance|ص=۱۴|زبان=en}}&lt;/ref&gt; تعداد بچه‌هایی که در هر زمان در کیسه شیر داده می‌شوند بسته به گونه فرق دارد. در بعضی همچون کانگوروها، تنها ۱ بچه در کیسه بزرگ و شیر داده می‌شود، در حالی که در بعضی چون [[کیسه‌موش‌ها]] ۸ تا ۱۲ بچه در یک زمان می‌توانند در کیسه مادر حضور داشته باشند.&lt;ref&gt;{{پک|Nowak|۲۰۰۵|ک=Marsupials of the World|ص=۱۱|زبان=en}}&lt;/ref&gt; وزن کلی فرزندان در هنگام بزرگ شدن در کیسه‌داران ماده‌ای که تعداد بیشتری فرزند در کیسه خود دارند می‌تواند تا ۳ برابر وزن مادر برسد. چنین چیزی انرژی بسیار زیادی را از بدن مادر مصرف می‌کند و اغلب همراه با نرخ بالای مرگ در مادرانی است که همهٔ ذخیره بدنیشان مصرف شده باشد.&lt;ref&gt;{{پک|Nowak|۲۰۰۵|ک=Marsupials of the World|ص=۱۲|زبان=en}}&lt;/ref&gt;

به دلیل کوچک بودن بچه‌ها در هنگام تولد، آن‌ها نیاز دارند برای مدت طولانی به تغذیه از شیر مادر بپردازند. مادر نیز نیاز به تولید میزان زیادی شیر دارد. در کانگوروهای بزرگ مادر برای کمینه ۲۳۰ روز بچه را در کیسهٔ خود نگه می‌دارد و پس از آن بچه آرام آرام از کیسه بیرون می‌آید و در محیط زندگی می‌کند تا آنکه ۵ تا ۸ ماه پس از آن به کلی از شیر گرفته شود. این چنین وقف زمان و بدن از سوی مادر برای بچه‌هایش در میان کیسه‌داران در کمتر جانوری دیده می‌شود.&lt;ref name="Fragile14"/&gt; بچه پس از لحظهٔ زایمان راه را به سوی بالا و بر خلاف [[میدان گرانشی زمین]] دنبال می‌کند تا به سر کیسه برسد. در اینجا، بوی شیر بچهٔ کوچک و بی‌شکل را به سوی پستان‌ها می‌کشاند و سپس با دهان خود پستان را گرفته، آغاز به مکیدن شیر می‌کند. در بعضی کیسه‌داران، تعداد بچه‌های ابتدایی‌شکل بیرون آمده پس از زایمان بیشتر از تعداد پستان‌های موجود است. در این موارد از آنجا که نوزاد پدید آمده بسیار ناکامل است و پدید آمدن آن در بدن مادر نیازمند انرژی و ماده غذایی آنچنان نیست، بیشتر بودن تعداد نوزادان بی‌شکل از تعداد پستان‌ها این احتمال را که همهٔ پستان‌های مادر در نهایت اشغال شوند افزایش می‌دهد. بقیهٔ دیگر نوزادانی که نتوانند خود را به پستان‌ها بچسبانند خواهند مرد.&lt;ref name="Fragile14"/&gt;

[[پرونده:Joey in pouch.jpg|بندانگشتی|نوزاد ناکامل با چسباندن خود به پستان مادر درون کیسه، از آن شیر می‌نوشد تا رشد پیدا کند.]]
هنگامی که یک فرزند آغاز به بیرون آمدن از کیسه مادر می‌کند، مادر اقدام به دادن شیر به دیگر فرزند خود، که ممکن است برای ماه‌ها آن را در حالتی کم‌فعالیت در بدن خود نگه داشته باشد، می‌کند و به هر دو فرزند شیر می‌دهد. در این هنگام سینه‌های مادر دو شیر گوناگون تولید می‌کنند تا به نیازهای سنی دو فرزند پاسخ مناسب دهند: شیری رقیق با [[کربوهیدرات]] و اندکی [[پروتئین]] برای کودک تازه به دنیا آمده و شیر پرچرب برای فرزند بزرگتر. چنین توانایی اگر نه یگانه، که در میان دیگر پستانداران استثنایی است.&lt;ref name="Fragile14"/&gt;

کیسه‌داران نیز همچون دیگر پستانداران دارای نوعی تاخیر زمانی در باردارشدن دوباره هستند، ولی تفاوت آن‌ها با دیگر پستانداران در این است که آن‌ها توانایی خود برای باردار شدن را حتا پس از زایمان حفظ می‌کنند و ماده پس از زایمان نیز اقدام به جفت‌گیری می‌کند. جنین پدیدآمده از آمیزش آغاز به شکل‌گیری می‌کند و به [[بلاستوسیست|بلاستوسیستی]] با تنها ۱۰۰–۷۰ سلول تبدیل می‌شود. جنین سپس وارد نوعی مرحله انتظار می‌شود که بدان «[[میان‌آسایی]] رویانه» می‌گویند. در کانگوروها، بلاستوسیت تا هنگامی که مادر در حال شیردهی است آغاز به رشد نمی‌کند ولی به محض آنکه جانور جوان آغاز به خوردن غذای جامد می‌کند و وابستگیش به شیر مادر کم می‌شود، بلاستوسیت رشد خود را از سر می‌گیرد.&lt;ref name="Fragile16"&gt;{{پک|Dickman|۲۰۰۸|ک=A Fragile Balance|ص=۱۶|زبان=en}}&lt;/ref&gt; به نظر می‌رسد که میان‌آسایی برای این پدید آمد تا جلوی به دنیا آمدن فرزندان اضافی را در حالی که کیسه هنوز در اشغال فرزند یا فرزندان پیشین است، بگیرد. فایدهٔ دیگر چنین ویژگی‌ای نیز این است که مادر می‌تواند با سرعت فقدان فرزند از دست داده‌اش را با پرورش پلاستوسیت موجود در رحمش جبران کند.&lt;ref name="Fragile16"/&gt;

=== کیسه ===
به صورت معمول، [[کیسه (کیسه‌داران)|کیسه‌ی]] جانداران کیسه‌دار مکانی از بدن ماده‌ها در نظر گرفته می‌شود که در آن نوزاد ناکامل آغاز به رشد و شیرخوردن می‌کند و مادر با گذاشتن فرزندانش در آن امنیتشان را تضمین می‌کند. با آنکه نام «کیسه‌دار» اشاره به داشتن کیسه توسط این جانوران دارد، همه کیسه‌داران نیز دارای کیسه نیستند. بر خلاف کانگوروها و والابی‌ها که کیسه‌هایی گرم و بزرگ برای بچه‌هایشان دارند، جاندارانی چون [[نامبت|نامبت‌ها]] فاقد کیسه هستند و پستان‌ها تنها توسط حلقه‌هایی از ماهیچه که فرزند را در هنگام شیرخوردن محافظت می‌کنند، محاصره شده‌اند.&lt;ref&gt;{{پک|Dickman|۲۰۰۸|ک=A Fragile Balance|ص=۱۶-۱۷|زبان=en}}&lt;/ref&gt; در میان آن‌هایی هم که کیسه دارند، کیسه می‌تواند از جلو، پشت، و یا مرکز باز شود و عمیق یا کوتاه باشد.&lt;ref&gt;{{پک|Dickman|۲۰۰۸|ک=A Fragile Balance|ص=۱۷|زبان=en}}&lt;/ref&gt;

نوزادان به محض بیرون آمدن از رحم و زایمان به سوی کیسه حرکت می‌کنند. حرکت آن‌ها در این هنگام بر روی موهای بدن مادر مانع از سقوطشان می‌شود. پژوهش‌های تازه بر روی نوزادان بعضی گونه‌های کیسه‌دار نشان داده‌اند که آنان حتا پیش از تولد و درون رحم به صورت غریزی تلاش می‌کنند تا به سوی کیسهٔ مادر (در بالای رحم) حرکت کنند.&lt;ref&gt;{{یادکرد|نشانی=http://www.sciencedaily.com/releases/2013/03/130315202701.htm |عنوان=Kangaroos and Other Marsupials: Climb to the Pouch Begins in Utero | ناشر =[[ساینس دیلی|ScienceDaily]] |تاریخ =15 March 2013 |تاریخ بازبینی= 12 August 2013|زبان = en}}&lt;/ref&gt;

=== مغز ===
به نسبت پستانداران جفت‌داری که دارای جثه برابر با کیسه‌داران هستند و یا در زیست‌بوم یکسان زندگی می‌کنند، ناحیه صورتی در [[جمجمه]] کیسه‌داران بزرگتر است ولی حفره جمجمه‌ای آن‌ها کوچکتر است. دو [[نیم‌کره مغزی]] آن‌ها پیچ‌خوردگی‌های ساده‌ای دارند و فاقد [[جسم پینه‌ای]] هستند.&lt;ref name="Nowak10"&gt;{{پک|Nowak|۲۰۰۵|ک=Marsupials of the World|ص=۱۰|زبان=en}}&lt;/ref&gt; [[مغز]] کیسه‌داران در بسیاری از گونه‌های آن‌ها به نسبت کوچک، و در تعداد کمی از آن‌ها حتا با استانداردهای مرسوم هوددان بسیار بزرگ است. با آنکه فرم ظاهری آن تفاوتی با دیگر پستانداران ندارد، مهم‌ترین اختلاف میان مغز آن‌ها و دیگر پستانداران در نبود کامل جسم پینه‌ای است. بررسی‌های متعدد نشان می‌دهند که به جای این بخش، [[بافت رابط قدامی]] بزرگ آن‌ها دارای فیبرهایی است که در عمل همهٔ بخش‌های [[نئوکورتکس]] &lt;!--Neocortex--&gt; را به هم وصل می‌کند و همان کارکرد جسم پینه‌ای را پدید می‌آورد.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=175|زبان=en}}&lt;/ref&gt;

در گذشته تصور بر این بود که کیسه‌داران به نسبت جفت‌داران توانایی هوشی کمتری دارند چرا که ساختارهای اجتماعی در خود فرگشت نداده و نشانه‌ای از بازی، همبستگی گروهی، روش‌های پیچیده مقابله با مهاجمان، و یا روش‌های پیچیدهٔ ارتباطی در آن‌ها وجود ندارد. بعدها اما نشانه‌هایی از پچیدگی‌های مشهود در رفتار این جانوران و توانایی‌های یادگیریشان دیده شده‌است.&lt;ref name="Nowak10"/&gt; آن‌ها توانایی‌های جالبی در ایجاد ارتباط توسط سیگنال‌های [[فرومون|فرومونی]] دارند. غدد پوستی و بویایی آن‌ها نقش مهمی در این توانایی بازی می‌کنند.&lt;ref name="Nowak10"/&gt;

== رده‌بندی ==
کیسه‌داران میان ۶ تا ۷ درصد گونه‌های پستاندار در جهان را تشکیل می‌دهند.&lt;ref&gt;{{پک|Dickman|۲۰۰۸|ک=A Fragile Balance|ص=۹|زبان=en}}&lt;/ref&gt;&lt;ref&gt;{{پک|Nowak|۲۰۰۵|ک=Marsupials of the World|ص=1|زبان=en}}&lt;/ref&gt; این فرورده دارای نزدیک به ۳۳۰ گونه‌است که در ۲۱ تیره، ۹۲ سرده، و ۷ [[راسته (زیست‌شناسی)|راسته‌ی]] اصلی دسته‌بندی شده‌اند. از میان راسته‌ها، سه تایشان به همراه ۲۱ سرده در آمریکای جنوبی به سر می‌برند.&lt;ref name="Fragile13"/&gt; نخستین رده‌بندی‌ها برای این جانوران توسط [[کارل لینه|لینه]] در کتاب [[سامانه طبیعت (کتاب)|سامانه طبیعت]] انجام شد. در ۱۷۵۸، او کیسه‌داران آمریکایی را به همراه [[آرمادیلو|آرمادیلوها]]، [[حشره‌خواران]]، و [[خوک|خوک‌ها]] به دلیل شباهت‌های بسیار سطحی در یک گروه قرار داد؛ این جانوران اما اکنون در سرده‌های جدای از هم قرار دارند.&lt;ref name="Fragile13"&gt;{{پک|Dickman|۲۰۰۸|ک=A Fragile Balance|ص=۱۳|زبان=en}}&lt;/ref&gt;

فهرست زیر معرفی‌کننده نام تیره‌های کیسه‌داران کنونی و به‌تازگی منقرض شده‌است. منبع این فهرست کتاب ''یک تعادل شکننده'' اثر «کریستوفر دیکمان» است:&lt;ref&gt;{{پک|Dickman|۲۰۰۸|ک=A Fragile Balance|ص=۱۱|زبان=en}}&lt;/ref&gt;&lt;ref group="پانویس"&gt;شماره‌های بیرون پرانتز تعداد سرده‌ها و گونه‌های درون استرالیا را نشان می‌دهند و عددهای درون پرانتز تعداد آن‌هایی را که در جاهای دیگر همچون گینه نو و دیگر مناطق [[استرالزی]] هستند، نشان می‌دهند.&lt;/ref&gt;

{| class="wikitable"
|+'''کیسه‌داران'''
! style="width:200px" |تیره!!style="width:140px" |نام علمی!!style="width:140px" |نام رایج!!style="width:120px" |گستره پراکندگی!! style="width:80px" |تعداد سرده!! style="width:80px" |گونه‌ها!! style="width:120px" |تصویر
|-
| [[دوزهدانیان]]{{سخ}}از راسته [[دوزهدانی‌سانان]] || ''Didelphidae'' || صاریغ‌ها || شمال، جنوب، و مرکز قاره آمریکا || ۱۷ || ۸۷ || [[پرونده:Didelphis virginiana westerncanada20072.jpg|150px]]
|-
| [[موش‌صاریغان]]{{سخ}}از راسته [[کم‌تکمیزه‌ایان]] || ''Caenolestidae'' || صاریغ شبگرد || آمریکای جنوبی || ۳ || ۶ || [[پرونده:Shrew opossum - Caenolestidae.png|150px]]
|-
| [[کولوکولویان]]{{سخ}}از راسته [[کولوکولوسانان]] || ''Microbiotheriidae'' || [[میمونک کوهی]] || آمریکای جنوبی || ۱ || ۱ || [[پرونده:Monito del Monte ps6.jpg|150px]]
|-
| [[کیسه‌گرگان]]{{سخ}}از راسته [[ستبردم‌سانان]] || ''Thylacinidae'' || [[گرگ تاسمانی]] || استرالیا || ۱ || ۱ || [[پرونده:Thylacinus.jpg|150px]]
|-
| [[ستبردمان]]{{سخ}}از راسته ستبردم‌سانان || ''Dasyuridae'' || [[راسوی کیسه‌دار|راسوهای کیسه‌دار]]، [[شیطان تاسمانی]]، [[موش کیسه‌دار پاکوچک]]، و بسیاری دیگر || استرالیا و گینه نو || ۱۳ (۸) || ۵۶ (۱۳) || [[پرونده:Sarcophilus harrisii -Healesville Sanctuary-8a.jpg|150px]]
|-
| [[مورخواران کیسه‌دار]]{{سخ}}از راسته ستبردم‌سانان || ''Myrmecobiidae'' || [[نامبت]] || استرالیا || ۱ || ۱ || [[پرونده:Numbat Face.jpg|150px]]
|-
| [[کورموشان کیسه‌دار]]{{سخ}}از راسته [[کورموش‌سانان کیسه‌دار]] || ''Notoryctidae'' || [[موش کور کیسه‌دار]] || استرالیا || ۱ || ۲ || [[پرونده:Notoryctes typhlops.jpg|150px]]
|-
| [[کیسه‌سموران]]{{سخ}}از راسته [[کیسه‌داران همه‌چیزخوار]] || ''Peramelidae'' || [[باندیکوت|باندیکوت‌ها]] و باندیکوت‌های خاردار &lt;!--Echymipera--&gt; || استرالیا و گینه نو و جزیره سیرام || ۳ (۳) || ۸ (۱۰) || [[پرونده:Perameles gunni.jpg|150px]]
|-
| [[خوکان کیسه‌دار]]{{سخ}}از راسته کیسه‌داران همه‌چیزخوار|| ''Chaeropodidae'' || [[باندیکوت پا-خوکی]] || استرالیا || ۱ || ۱ || [[پرونده:PigFootedBandicoot.jpg|150px]]
|-
| [[ماهیچه‌کیسه‌ایان]]{{سخ}}از راسته کیسه‌داران همه‌چیزخوار|| ''Thylacomyidae'' || [[بزرگ‌گوش‌ها]] || استرالیا || ۱ || ۲ || [[پرونده:Bilby at Sydney Wildlife World.jpg|150px]]
|-
| [[درخت‌نوردان کیسه‌دار]]{{سخ}}از راسته [[کیسه‌داران علف‌خوار]] || ''Phalangeridae'' || [[کوسکوس (جانور)|کوسکوس‌ها]]، صاریغ‌های دم‌قلمویی،  [[صاریغ دم‌پولکی]] || استرالیا و گینه نو || ۴ (۲) || ۸ (۱۹) || [[پرونده:Brushtail possum.jpg|150px]]
|-
| [[کوتوله‌صاریغان]]{{سخ}}از راسته کیسه‌داران علف‌خوار || ''Burramyidae'' || صاریغ‌های کوتوله || استرالیا و گینه نو || ۲ || ۵ || [[پرونده:Cercartetus nanus.jpg|150px]]
|-
| [[کوتوله‌پروازان کیسه‌دار]]{{سخ}}از راسته کیسه‌داران علف‌خوار || ''Acrobatidae'' || [[بادپر پردم]] || استرالیا و گینه نو || ۲ (۱) || ۲ (۱) || [[پرونده:Beutelmaus brehm.png|150px]]
|-
| [[بادپرکیسه‌داران]]{{سخ}}از راسته کیسه‌داران علف‌خوار || ''Petauridae'' || بادپرها و صاریغ‌های راه‌راه || استرالیا و گینه نو|| ۳ || ۶ (۵) || [[پرونده:Sugies03 hp.jpg|150px]]
|-
| [[شبه‌دستان]]{{سخ}}از راسته کیسه‌داران علف‌خوار || ''Pseudocheiridae'' || صاریغ‌های دم‌حلقه‌ای || استرالیا و گینه نو || ۶ || ۷ (۱۰) || [[پرونده:Pseudocheirus peregrinus-Cayley.jpg|150px]]
|-
| [[صاریغ شهدخوار|صاریغ‌های شهدخوار]]{{سخ}}از راسته کیسه‌داران علف‌خوار || ''Tarsipedidae'' || صاریغ شهدخوار || استرالیا || ۱ || ۱ || [[پرونده:Tarsipes rostratus - Gould.jpg|150px]]
|-
| [[کیسه‌خرسان]]{{سخ}}از راسته کیسه‌داران علف‌خوار || ''Phascolarctidae'' || [[کوالا]] || استرالیا || ۱ || ۱ || [[پرونده:Koala and joey.jpg|150px]]
|-
| [[وامبتیان]]{{سخ}}از راسته کیسه‌داران علف‌خوار || ''Vombatidae'' || [[وامبت]] || استرالیا || ۲ || ۳ || [[پرونده:Vombatus ursinus -Maria Island National Park.jpg|150px]]
|-
| [[هیپسی‌پریمنودونتیده]]{{سخ}}از راسته کیسه‌داران علف‌خوار || ''Hypsiprymnodontidae'' || [[موش-کانگوروی مشکین]] || استرالیا || ۱ || ۱ || [[پرونده:Hypsyprymnodon moschatus.JPG|150px]]
|-
| [[کانگوروهای موش‌وار]]{{سخ}}از راسته کیسه‌داران علف‌خوار || ''Potoroidae'' ||موش-کانگوروها || استرالیا || ۴ || ۱۰ || [[پرونده:Bettongia gaimardi.jpg|150px]]
|-
| [[درازپایان]]{{سخ}}از راسته کیسه‌داران علف‌خوار || ''Macropodidae'' || [[کانگورو|کانگوروها]] و [[والابی|والابی‌ها]] || استرالیا || ۹ (۲) || ۴۵ (۲۰) || [[پرونده:Macropus rufogriseus rufogriseus Bruny.jpg|150px]]
|}

== گستره و پراکندگی ==
کیسه‌داران در همه مناطق استرالیا و جزیره‌های نزدیک به آن یافت می‌شوند. آن‌ها همچنین در منطقه [[گینه نو]] نیز حضور دارند. آن‌ها را می‌توان در مناطق خشک و صحرایی استرالیا، مناطق کرانه‌ای و شبه‌کرانه‌ای، جنگلی با پوشش انبوه، و نیز ارتفاعاتی به بلندای بیش از ۲۰۰۰ متر نیز یافت. بعضی از آن‌ها، همچون شیطان تاسمانی، در خاک اصلی استرالیا منقرض شده‌اند و تنها در جزایر اطراف به زندگی ادامه می‌دهند.&lt;ref&gt;{{پک|Dickman|۲۰۰۸|ک=A Fragile Balance|ص=۶۵|زبان=en}}&lt;/ref&gt; همانند دیگر جانوران، رژیم غذایی و تنوع طعمه در میان کیسه‌داران تعیین‌کنندهٔ مکان زندگی آن‌ها بوده است. برای نمونه، اعضای تیره ستبردمان، که یکی از پرتعدادترین تیره‌های کیسه‌داران ساکن استرالیا است، دارای رژیم بیشتر حشره‌خواری و گوشت‌خواری هستند. چنین جانورانی اغلب در مناطق نیمه‌خشک با پوشش بیابانی یافت می‌شوند؛ جایی که در آن توانایی شکار بالاتری دارند.&lt;ref&gt;{{پک|Nowak|۲۰۰۵|ک=Marsupials of the World|ص=۱۷|زبان=en}}&lt;/ref&gt;

کیسه‌داران درخت‌زی استرالیا نیز در مناطق جنگلی با پوشش گستردهٔ درختانی چون [[اکالیپتوس]] یافت می‌شوند. چنین جانورانی نیاز فراوان به تغذیه از برگ درختان و یا حشرات ساکن در تنها آن‌ها دارند و بسیاری از آن‌ها را می‌توان در مناطقی که خاک مرغوب و برگ‌های مغذی حضور دارند، یافت.&lt;ref&gt;{{پک|Nowak|۲۰۰۵|ک=Marsupials of the World|ص=۱۷-۱۸|زبان=en}}&lt;/ref&gt;

صاریغ‌های آمریکایی از جنوب غربی [[کانادا]] تا [[آرژانتین]] حضور دارند. آن‌ها را همچنین می‌توان در بعضی جزیره‌های کوچک [[آنتیل]] یافت.&lt;ref&gt;{{پک|Nowak|۲۰۰۵|ک=Marsupials of the World|ص=۱۴|زبان=en}}&lt;/ref&gt; بیشترین [[تنوع زیستی]] در کیسه‌داران قاره آمریکا را می‌توان در میان ارتفاعات پایین و قله‌های با آب و هوای معتدل و [[جنگل باران‌خیز استوایی|جنگل‌های باران‌خیز استوایی]] یافت. در میان زاویه‌های °۱۰ و °۲۰ درجه جنوبی، ۳۷ گونه جاندار کیسه‌دار زندگی می‌کنند؛ تا ۵ درجه بالاتر از این نوار نیز ۲۹ گونه و تا ۵ درجه پایین‌تر ۲۸ گونه یافت می‌شوند. بررسی‌های ژنتیکی نشان می‌دهند که کیسه‌داران در دوره‌های زمانی طولانی چنین زیستگاه‌هایی را اختیار کرده‌اند و ساکنان «قدیمی» جنگل‌های استوایی بوده‌اند. از این رو، به نظر می‌رسد که در آمریکای جنوبی آن‌ها تطابق بیشتری برای زندگی در مناطق بارانی گرمسیر یافته‌اند تا جاهای دیگر. با این حال در بیرون جنگل‌های باران‌خیز نیز می‌توان گونه‌های کیسه‌داری را یافت که گستره‌شان را تا قله‌های [[رشته‌کوه آند|آند]] در جنوب [[بولیوی]]، [[پاراگوئه]]، و آرژانتین پیش برده‌اند.&lt;ref&gt;{{پک|Nowak|۲۰۰۵|ک=Marsupials of the World|ص=۱۵|زبان=en}}&lt;/ref&gt;

== تغذیه ==
[[پرونده:Thylacine-chicken.png|بندانگشتی|گرگ تاسمانی در حال خوردن یک مرغ خانگی، تصویر مربوط به سال ۱۹۲۱]]
کیسه‌داران نیز همچون دیگر پستانداران دارای سه گروه عمده تغذیه‌کنندگان از گوشت ([[ستبردم‌سانان|کیسه‌داران گوشتخوار]])، تغذیه‌کنندگان از علف‌ها و برگ درختان ([[کیسه‌داران علف‌خوار]])، و [[کیسه‌داران همه‌چیزخوار|همه‌چیزخواران]] هستند.&lt;ref&gt;{{پک|Dickman|۲۰۰۸|ک=A Fragile Balance|ص=۵۰-۵۲|زبان=en}}&lt;/ref&gt;

کیسه‌داران گوشت‌خوار را می‌توان به ۲ دسته اصلی اقسیم کرد: آن گونه‌هایی همچون شیطان تاسمانی که از گوشت مهره‌داران و دیگر پستانداران تغذیه می‌کنند، و آن گونه‌هایی چون بیشتر اعضای تیره ستبردمان که جانداران [[بی‌مهرگان|بی‌مهره]] و [[حشرات]] را شکار می‌کنند. گروه نخست دارای تنها ۶ گونه ساکن استرالیا است که ۴ تایشان را [[کوئول|کوئول‌ها]] تشکیل می‌دهند. کوئول‌های کوچکتر نه تنها از گوشت مهره‌داران تغذیه می‌کنند که میزان بسیار زیادی حشره و حتا میوه نیز به رژیم غذایی خود می‌افزایند.&lt;ref name="Dickman52"&gt;{{پک|Dickman|۲۰۰۸|ک=A Fragile Balance|ص=۵۲|زبان=en}}&lt;/ref&gt; کوئول‌های بزرگتری چون [[کوئول ببری]] طعمه خود را با پنهان شدن و دنبال کردن شکار می‌کنند و به دنبال طعمه‌هایی چون والابی که به اندازه بدن خودشان هستند و والابی مرداب که دو برابر بزرگتر از آن‌ها هستند می‌روند. بزرگترین گوشتخوار کیسه‌دار تا سده گذشته گرگ تاسمانی بود با وزنی که به ۳۵ کیلوگرم می‌رسید.&lt;ref name="Dickman52"/&gt; دسته دوم که به حشره‌خواری می‌پردازند جثه کوچکتری نسبت به دسته نخست دارند و وزن اغلبشان کمتر از ۱۰۰ گرم است. آن‌ها از بویایی خود برای یافتن حشرات زیر خاک بهره می‌گیرند، شنوایی و دید نزدیک قوی دارند، و با فرزی زیاد می‌توانند حشره را شکار کنند. این جانوران گستره وسیعی از بی‌مهرگان را برای خوردن بر می‌گزینند ولی کمتر به سراغ جاندارانی چون [[مورچه]]، [[حلزون]]، و [[کرم ابریشم|کرم‌های ابریشم]] پشمالو می‌روند. نامبت که با ۷۰۰ گرم وزن بزرگترین عضو این گروه است شکارچی ماهر [[موریانه|موریانه‌ها]] است. [[عنکبوت|عنکبوت‌ها]] و [[هزارپا|هزارپاها]] از جمله دیگر طعمه‌های این دسته از کیسه‌داران هستند.&lt;ref&gt;{{پک|Dickman|۲۰۰۸|ک=A Fragile Balance|ص=۵۲-۵۳|زبان=en}}&lt;/ref&gt;

کیسه‌داران همه‌چیزخوار گستره بسیار وسیعی از غذاها اختیار می‌کنند؛ اگرچه اغلبشان تنها یک یا دو منبع غذایی را به عنوان منابع اصلیشان استفاده می‌کنند. چهار زیردسته اصلی این گروه عبارتند از همه‌چیزخواران حشره‌خوار، همه‌چیزخواران میوه‌خوار، همه‌چیزخواران [[قارچ|قارچ‌خوار]]، و همه‌چیزخواران کلی. در سه زیردسته نخست، منبع غذایی مشخص شده نیم یا بیش از نیمی از رژیم غذایی را تشکیل می‌دهد.&lt;ref name="Dickman52"&gt;{{پک|Dickman|۲۰۰۸|ک=A Fragile Balance|ص=۵۵|زبان=en}}&lt;/ref&gt; [[بادپر پردم]]، صاریغ‌های کوتوله، [[صاریغ راه‌راه]]، و [[صاریغ لیدبیتر]] از جمله کیسه‌داران همه‌چیزخوار-حشره‌خوار هستند. آن‌ها علاوه بر بی‌مهرگان از انواع گوناگونی از [[شهد]]، [[گرده]]، [[صمغ]]، و دیگر فراورده‌های گیاهی بهره می‌گیرند. برای نمونه، [[بادپر شکم‌زرد]] به هنگام کندن پوست درختان برای به دست آوردن [[شیره|شیره‌شان]] ردی V شکل بر روی درخت به جای می‌گذارد.&lt;ref name="Dickman52"/&gt;

[[پرونده:Solingen - Fauna - Macropus rufogriseus 03 ies.jpg|راست|بندانگشتی|[[والابی گردن‌قرمز]] در حال چریدن، [[زولینگن]]]]
تنها گونهٔ کیسه‌داری که در رژیم غذاییش [[میوه]] جایگاه اصلی را دارد [[موش-کانگوروی مشکین]] است. این جانور ساکن شمال کوئینزلند اغلب میوه‌های خود را از میان آنانی که روی زمین سقوط کرده‌اند بر می‌دارد.&lt;ref&gt;{{پک|Dickman|۲۰۰۸|ک=A Fragile Balance|ص=۵۶|زبان=en}}&lt;/ref&gt; در رژیم این جانور و تعدادی دیگر از کیسه‌داران قارچ‌های وحشی نیز حضور دارند. قارچ جایگاه مهمی در تغذیه گونه‌هایی چون [[کانگوروی دم‌قلمویی|کانگوروهای دم‌قلمویی]] و [[کانگوروی خرگوشی|کانگوروهای خرگوشی]] دارد و این ماده غذایی میان ۵۰ تا ۹۰ درصد غذای آنان را تشکیل می‌دهد.&lt;ref name="Dickman58"&gt;{{پک|Dickman|۲۰۰۸|ک=A Fragile Balance|ص=۵۸|زبان=en}}&lt;/ref&gt;

کیسه‌داران علف‌خوار در استرالیا بیش از ۶۰ گونه هستند و به دو زیردسته اصلی برگ‌خواران و چراکنندگان تقسیم می‌شوند. برگ‌خواران از برگ و فراورده‌های گیاهی تغذیه می‌کنند و شامل [[کوالا]]، [[بادپر بزرگ]]، هفت گونه صاریغ دم‌قلمویی، سه گونه صاریغ دم‌حلقه‌ای، و دو گونه موش‌کانگورو می‌شوند. این جانوران درخت‌نوردان ماهری هستند و درختان برای آن‌ها هم منبع غذا هستند و هم پناه. آن‌ها اما همواره ناچارند تا گاه به گاه از درختی که بر روی آن هستند پایین بیایند تا برای یافتن منابع جدید به درختان دیگر بروند.&lt;ref&gt;{{پک|Dickman|۲۰۰۸|ک=A Fragile Balance|ص=۵۸-۶۰|زبان=en}}&lt;/ref&gt; چراکنندگان را نیز گونه‌هایی چون کانگورو، والابی، و وامبت‌ها تشکیل می‌دهند. این جانوران از علف‌های سطح خاک و بوته‌های کوتاه‌قد تغذیه می‌کنند. کوچکترین آن‌ها، [[مونجون]]&lt;!--Monjon--&gt;، وزنی میان ۱۳۵۰–۱۲۵۰ گرم دارد و بزرگترینشان که کانگوروها هستند وزنی ۵۰ تا ۶۰ برابر آن‌ها. گونه‌های بزرگتر توانایی هضم علف‌های سخت‌تر و دارای [[الیاف]] بیشتر را دارند. بیشتر چراکنندگان بر روی سطح زمین می‌زیند ولی [[والابی صخره|والابی‌های صخره]] چالاکی بالایی در پریدن و جست و خیز بر روی سنگ‌ها دارند.&lt;ref&gt;{{پک|Dickman|۲۰۰۸|ک=A Fragile Balance|ص=۶۲|زبان=en}}&lt;/ref&gt;

خوردن گیاهان دارای سودمندی‌ها و مشکلات خود است. سختی خوردن گیاهان در این است که سلول‌های مغذی گیاهان پنهان شده در میان دیوار محافظی از [[سلولز]] هستند و نیز بسیاری از گیاهان مواد غذایی خود را با روش‌های گوناگونی چون رشد تیغ یا تلخ کردن مواد مغذی از گزند در امان نگاه می‌دارند. کیسه‌داران علف‌خوار اما در طول زمان روش‌های جالبی برای مقابله با این مشکلات یافته‌اند. ساده‌ترین این روش‌ها خوردن تنها آن برگ‌هایی است که تازه روییده‌اند و حفاظت چندانی ندارند. بعضیشان همچون صاریغ‌ها همچنین فرزی لازم برای رسیدن به بلندترین شاخه‌های درختان و تغذیه از برگ‌های تازه‌روییده را پیدا کرده‌اند.&lt;ref name="Dickman63"&gt;{{پک|Dickman|۲۰۰۸|ک=A Fragile Balance|ص=۶۳|زبان=en}}&lt;/ref&gt; به هنگام خوردن برگ‌ها یا علف، میزان بسیاری [[آب دهان]] تولید می‌شود تا به شکستن سلول‌های سلولز کمک کند. در کانگوروها و والابی‌ها غذا پس از خورده شدن نخست به درون «معده اولیه» می‌رود؛ جایی که میزان بالایی از [[میکروب|میکروب‌های]] شکننده سلولز حضور دارند. بدون این فرایند، امکان هضم علف وجود ندارد. در بعضی دیگر همچون کوالاها، صاریغ‌ها، و وامبت‌ها اما [[کورروده]] بزرگ این امکان را ایجاد کرده تا غذا برای مدت زیاد در مرحله هضم بماند. کوالا دارای بزرگترین کورروده به نسبت جثه در میان همه پستانداران است و مقادیری از غذا برای ۱۲–۷ روز درون کورروده‌اش می‌مانند. در این مدت، نزدیک ۵۰–۲۵ درصد الیاف غذایی شکسته و هضم می‌شوند و میزان انرژی زیادی آزاد می‌شود.&lt;ref name="Dickman63"/&gt;

== رفتار ==

به دلیل وجود سامانه عصبی پیشرفته در میان پستانداران، این جانوران روش‌های گوناگونی برای پیوند با محیط اطرافشان یافته‌اند. [[کردارشناسی|رفتارهای]] کیسه‌داران نیز برآمده از نیاز آن‌ها به حل مشکلات [[بوم‌شناسی|زیست‌بومی]] بوده است که در طی میلیون‌ها سال فرگشتیده‌اند. این رفتارها در طول زمان نقش حیاتی در موفقیت گونهٔ کیسه‌دار در بقا و تولد مثل داشته‌اند.&lt;ref name="ArmatiDickmanHume229"&gt;{{پک|Armati|Dickman|Hume|۲۰۰۶|ک=Marsupials|ص=۲۲۹|زبان=en}}&lt;/ref&gt; تاکنون هیچ گونهٔ کیسه‌داری [[اهلی‌سازی|اهلی]] نشده است، اگرچه برای عده‌ای از انسان‌ها منبع غذایی بوده‌اند. از این رو شناخت انسان‌ها نسبت به رفتارهای کیسه‌داران جز در مورد بعضی گونه‌ها به نسبت کم است.&lt;ref name="ArmatiDickmanHume229"/&gt;

[[پرونده:Opossum2.jpg|بندانگشتی|راست|صاریغ ویرجینیا در حال «تقلید مرگ»]]
صاریغ آمریکایی از جمله گونه‌هایی است که مورد مطالعه بیشتر قرار گرفته است. این جانور دارای رفتارهایی است که شستن صورت توسط آب دهان با کمک دست و ساختن لانه در سوراخ‌های گشاد تنه درختان از آن جمله‌اند. مهم‌ترین رفتار این جانور اما «تقلید مرگ» است؛ صاریغ در هنگام احساس خطر از سوی مهاجمان خود را مردن می‌زند تا مهاجم اقدام به کشتنش نکند. بررسی امواج مغزی این جانور نشان داده است که مغز صاریغ در هنگام خواب و تقلید مرگ دو موج متفاوت تولید می‌کند. چنین چیزی در میان دیگر پستانداران بی‌نظیر است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=۲۳۴|زبان=en}}&lt;/ref&gt;

کیسه‌داران برای برقراری ارتباط از روش‌های گوناگونی بهره می‌گیرند. ایجاد صدا از جمله این روش‌ها است و همه کیسه‌داران دارای توانایی تولید صدا هستند. صداها برای اهداف گوناگونی همچون جفت‌گیری، اعلام خطر، دفاع از خود، و یا روابط معمول میان مادر و فرزند در کیسه تولید می‌شوند. این صداها شامل صداهای ارتباطی،&lt;ref group="پانویس"&gt;اغلب کیسه‌داران به تنهایی به تغذیه می‌پردازند، ولی تعدادی از آن‌ها همچون کانگوروها در گروه‌هایی زندگی می‌کنند که برای اعلام خطر و ارتباط نیاز به تولید صدا است.&lt;/ref&gt; خشن و زبر با حالت هشدار دهنده، معاشقه&lt;ref group="پانویس"&gt;صداهای همراهی و معاشقه (''courtship'') در فصل جفت‌گیری تولید می‌شوند. این صداها هم برای پیدا کردن زوج و هم در هنگام و پس از جفت‌گیری به کار می‌آیند.&lt;/ref&gt;، و خرخر یا فِش‌فِش هشدار هستند.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=۲۳۶-۲۴۰|زبان=en}}&lt;/ref&gt; تعدادی از کیسه‌داران همچنین به دلیل دارا بودن غده‌های تولید ماده‌های بودار اقدام به نشانه‌گذاری و ارتباط با دیگر نمونه‌های هم‌نوع خود می‌کنند تا به آن‌ها درباره وجود قلمرو یا وضعیت باروریشان پیام برسانند. برای نمونه، [[فیلاندر گردن‌قرمز|فیلاندرهای گردن‌قرمز]] با بوییدن ادرار دیگران متوجه [[دوره فحلی|وضعیت پذیرشی]] آنان می‌شوند.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=۲۴۰-۲۴۲|زبان=en}}&lt;/ref&gt;

نمایش‌های ظاهری نیز برای رساندن سیگنال به دیگران به کار می‌روند. نشان دادن دندان‌ها و تولید فش‌فش همزمان برای ترساندن مهاجم و نیز ایستادن بر روی دو پا به منظور تهدید مزاحمان از جمله این نمایش‌ها هستند. در میان کانگوروهای قرمز، تکان دادن دم به دو طرف به شکل تناوبی می‌تواند نشان از آمادگی جنسی نر برای نزدیکی به ماده باشد؛ اگرچه کانگوروها نر در نبود ماده گاه به [[خودارضایی]] با بوته‌ها می‌پردازند.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=۲۴5-۲۴6|زبان=en}}&lt;/ref&gt; لمس کردن نیز راه دیگری از ارتباط است؛ چیزی که برای نمونه در روابط میان کانگوروهای مادر و فرزند اهمیت حیاتی پیدا می‌کند و وقت زیادی از دو طرف را به خود اختصاص می‌دهد.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=247|زبان=en}}&lt;/ref&gt;

[[پرونده:- fighting red kangaroos 1.jpg|بندانگشتی|کانگوروها در حال بوکس‌بازی]]
کیسه‌داران جوان نیز برای بالا بردن توانایی‌های زندگی و یادگیری فنون آن به بازی می‌پردازند. این شامل جنگ–بازی، بازی جنسی، و دنبال کردن می‌شود.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=276-277|زبان=en}}&lt;/ref&gt; شیطان‌های تاسمانی کوچک با هم کشتی می‌گیرند و جنگ–بازی در میان کانگوروهای بزرگ بسیار رایج است. کانگوروهای جوان برای نخستین بار جنگ کردن را با مادرشان می‌آموزند و پس از از شیر گرفته شدن این تنها نرها خواهند بود که به این بازی با دیگر کانگوروها ادامه می‌دهند. آن‌ها برای آنچه «بوکس‌بازی» خوانده می‌شود با دست‌هایشان گردن نر مقابل را می‌گیرند و با جهش پا و در حالی که دمشان همچون ستونی بر زمین قرار گرفته به آن نر ضربه وارد می‌کنند. این بازی‌ها اغلب تعیین‌کنندهٔ جایگاه نرها در گروه و غالب بودنشان است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=277|زبان=en}}&lt;/ref&gt;

در مقایسه با پستانداران جفت‌دار، کیسه‌داران رفتارهای اجتماعی محدودتری را پرورش داده‌اند. این می‌تواند به کوچک بودن نسبی نسبت جرم مغز به جرم بدن مرتبط باشد و پدید نیامدن رفتارهای دفاعی و اجتماعی پیچیده را ناشی از محدودیت‌های مغزی معرفی کند؛ با این حال بعضی بررسی‌ها نیز بر این نکته تاکید دارند که از آنجا که سوخت و ساز کیسه‌داران به نسبت جفت‌داران کمتر است، پیچیدگی‌های فیزیولوژیک و رفتاری آنان نیز به همین نسبت کاهش نشان می‌دهد. برخلاف بعضی جفت‌داران که وجود انبوه مهاجمان نیاز به داشتن سامانه ماهیچه‌عصبی قوی با پاسخ‌های سریع درشان را ضروری کرده است، اغلب کیسه‌داران در نبود مهاجمان مهم نیازی به فرگشتن چنین ابزارهای عصبی و نیز اجتماعی را نداشته‌اند.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=۲۷۷-۲۷۸|زبان=en}}&lt;/ref&gt;

== بیماری‌ها ==
بیماری ماهیچه سفید&lt;ref group="پانویس"&gt;White Muscle Disease&lt;/ref&gt; یکی از بیماری‌های رایج در میان کیسه‌داران است. این بیماری نوعی [[میوپاتی]] است که در میان بعضی درازپایان، به ویژه در میان [[کوئوکا|کوئوکاها]]، پدید می‌آید. جانوران این گونه هنگامی که در اسارت نگه داشته می‌شوند دچار نوعی سندروم می‌شوند که باعث کاهش وزن، از دست دادن پیشرفت‌کننده ماهیچه‌ها به ویژه ماهیچه پاهای پشتی، فلج پاها و در پایان مرگ می‌شود. وجود [[ویتامین E]] در غذای جانور برای جلوگیری از پدید آمدن این بیماری ضروری است.&lt;ref&gt;{{پک|Smith|2009|ف=Macropod Nutrition|ص=|زبان=en}}&lt;/ref&gt;

فک متورم&lt;ref group="پانویس"&gt;Lumpy jaw&lt;/ref&gt; نیز از گذشته به عنوان عاملی کشنده در میان درازپایان در اسارت شناخته می‌شد.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۱۴۶|زبان=en}}&lt;/ref&gt; بیماری در آغاز در محدوده [[پریودنتولوژی|دهانی]] پدیدار می‌شود و می‌تواند تبدیل به یک [[استئومیلیت]] موضعی شود و غشاهای [[مخاط|مخاطی]] حفره دهانی و زبان را آلوده کند و به چشم‌ها و سوراخ‌های بینی برسد. در پایان، گسترش این بیماری به صورت [[گندخونی]] به [[شش|شش‌ها]]، [[معده]]، و [[کبد]] باعث مرگ جانور می‌شود. به دلیل آماس کردن ناحیه فکی، جانور توانایی غذا خوردن خود را نیز از دست می‌دهد. این بیماری در صورتی که در مراحل آغازین خود تشخیص داده شود می‌تواند با [[آنتی‌بیوتیک]] درمان شود.&lt;ref&gt;{{پک|Jackson|2003|ک=Australian Mammals|ص=|زبان=en}}&lt;/ref&gt;&lt;ref&gt;{{پک|Antiabong|Boardman|Smith|Brown|2013|ف=A molecular survey of a captive wallaby population|ص=|زبان=en}}&lt;/ref&gt;

در میان کوالاها نوعی عفونت با نام ''کلامیدیا''&lt;ref group="پانویس"&gt;Chlamydia infection&lt;/ref&gt; شیوع پیدا می‌کند که باعث کاهش جمعیت بسیار آن‌ها شده‌است. با آنکه واگیرشدن این بیماری به صورت کاتوره‌ای و نامنظم پدید می‌آید، شیوع آن باعث نابینایی و عفونت‌های جنسی منجر به نازایی می‌شود و در نهایت کاهش تعداد اعضای جمعیت‌های محلی را به همراه می‌آورد. واکسن این بیماری توانسته است نتایج مطلوبی داشته باشد.&lt;ref&gt;{{پک|Polkinghorne|Hanger|Timms|2013|ف=Recent advances in understanding the chlamydial infections in koalas|ص=|زبان=en}}&lt;/ref&gt; [[ذات‌الریه]] نیز از جمله بیماری‌های این جانور است که ریشه باکتریایی دارد. [[نئوپلاسم|نئوپلاسم‌های]] خودبه‌خودی، به ویژه [[سرطان خون]] و [[دستگاه لنفاوی|لنفاوی]]، نیز به ثبت رسیده‌اند.&lt;ref&gt;{{پک|Stonehouse|Gilmore|۱۹۷۷|ک=The Biology of Marsupials|ص=۱۴۸|زبان=en}}&lt;/ref&gt;

تیره‌های [[ستبردمان]] و [[وامبتیان]] نیز بیماری‌های ویژه خود را دارند. همهٔ [[موش کیسه‌دار استوارت|موش‌های کیسه‌دار استوارت]] نر در دوره‌ای دو هفته‌ای پس از جفت‌گیری می‌میرند. این نرها پس از آنکه جفت‌گیری می‌کنند نشانه‌های تشویش و اضطراب شدید ناشی را نشان می‌دهند. پژوهش‌ها نشان می‌دهند که نرها به این دلیل پس از جفت‌گیری می‌میرند که بالا رفتن شدید [[تستوسترون]] خون در دوران جفت‌گیری باعث از هم گسیختگی سامانه دفاعی بدن و ایجاد توده‌ای لنفاوی – که احتمالاً به دلیل سطوح بالارفتهٔ پلاسمای [[کورتیکواستروئید|کورتیکواستروئیدی]] پدید آمده – می‌شود.&lt;ref&gt;{{پک|Bradley|2003|ف=Stress, hormones and mortality in small carnivorous marsupials|ص=|زبان=en}}&lt;/ref&gt;

به تازگی بیماری ژنتیکی نوینی در میان شیطان‌های تاسمانی فراگیر شده که باعث ایجاد [[تومور صورتی شیطان تاسمانی|سرطان بر صورت]] در این جانوران و مرگ همهٔ مبتلایان در کمتر از ۱ سال می‌شود.&lt;ref&gt;{{پک|Deakin|2012|ف=Marsupial Genome Sequences|ص=|زبان=en}}&lt;/ref&gt; هنوز درمانی برای این بیماری پیدا نشده‌است.&lt;ref&gt;{{پک|Dickman|۲۰۰۸|ک=A Fragile Balance|ص=۴۹|زبان=en}}&lt;/ref&gt; شایع‌ترین نوع عفونت در میان وامبت‌ها نیز بیماری ''سارکوپتیک مانژ''&lt;ref group="پانویس"&gt;Sarcoptic mange به معنای «گَری عضلانی». به این بیماری «[[جرب]] سگ‌سانان» نیز گفته می‌شود.&lt;/ref&gt; است که تلفات بسیاری به این جانور وارد می‌کند. این بیماری منتقل‌شونده باعث [[اریتما]] و [[پاراکراتوزیس]]&lt;!--Parakeratosis--&gt; می‌شود و توانایی حرکت وامبت‌ها را مختل می‌کند.&lt;ref name="Borchard"&gt;{{پک|Borchard|Eldridge|Wright|2012|ف=Sarcoptes mange increases diurnal activity of bare-nosed wombats|ص=|زبان=en}}&lt;/ref&gt; مانژ می‌تواند به انسان‌هایی نیز که وامبت‌ها را در دست می‌گیرند منتقل شود و درمان آن توسط [[ایفرمکتین]] صورت می‌گیرد.&lt;ref name="Borchard"/&gt;&lt;ref&gt;{{پک|Ruykys|Breed|Schultz|Taggart|2013|ف=Effects and Treatment of Sarcoptic Mange in Southern Hairy-Nosed Wombats|ص=|زبان=en}}&lt;/ref&gt;

== رابطه با انسان ==
[[پرونده:Peter Purves Smith - Kangaroo Hunt.jpg|بندانگشتی|نقاشی از بومیان استرالیا در حال شکار کانگوروی قرمز با نام ''شکار کانگورو''، اثر پیتر پروز اسمیت، ۱۹۳۸]]
نخستین ارتباط انسان‌ها با کیسه‌داران به هنگامی می‌رسد که ساکنان آغازین استرالیا در کمینه ۴۵٬۰۰۰ سال پیش به آن سرزمین رسیدند. میان ۲۰٬۰۰۰ تا ۱۸٬۰۰۰ سال پیش، سرد شدن ناگهانی زمین باعث ایجاد خشکی‌های فراوانی در اطراف استرالیا شد که راه را برای ورود انسان‌ها به جزیره‌های اطراف، همچون نیوزیلند و تاسمانی، گشود. سه موج مهاجرت اصلی انسان‌ها به این مناطق، که واپسین آن‌ها نزدیک ۵٬۰۰۰ سال پیش پدید آمد، نه تنها آشنایی انسان با این پستانداران را رقم زد که باعث خطرهای نوینی برای بقای آن‌ها شد.&lt;ref&gt;{{پک|Dickman|۲۰۰۸|ک=A Fragile Balance|ص=۱۴۵|زبان=en}}&lt;/ref&gt;

در هنگام مهاجرت ساکنان نخستین استرالیا، هنوز کیسه‌داران بزرگ‌جثه‌ای چون ''Diprotodon optatum'' در استرالیا حضور داشتند. کانگوروهای سرکوتاهی چون اعضای سرده‌های ''پروکوپتودون''&lt;ref group="پانویس"&gt;''Procoptodon''&lt;/ref&gt; و ''سیموسترونوس''&lt;ref group="پانویس"&gt;''Simosthenurus''&lt;/ref&gt; با قدی بلندتر از ۳ متر نیز به زندگی ادامه می‌دادند. با پایان نخستین موج مهاجرت، این اَبَرکیسه‌داران منقرض شدند و جای خود را به کیسه‌داران به نسبت کوچک‌جثهٔ کنونی دادند.&lt;ref name="Fragile146"&gt;{{پک|Dickman|۲۰۰۸|ک=A Fragile Balance|ص=۱۴۶|زبان=en}}&lt;/ref&gt; اَبَرکیسه‌داران منقرض شده اما به زندگی در افسانه‌ها و قصه‌های شبانهٔ [[مردمان بومی استرالیا|مردمان بومی]] ادامه دادند و کیسه‌داران کوچک نیز بخش مهمی از فرهنگ آنان را تشکیل دادند.&lt;ref name="Fragile146"/&gt;

کیسه‌داران برای بومیان استرالیا منبع غذا و پوشاک بودند. از [[خز|پوست]] این جانوران همچنین برای ساخت ابزارهای [[ساز کوبه‌ای|موسیقی کوبه‌ای]] بهره گرفته می‌شد. وابستگی بسیار بومیان به این پستانداران به گونه‌ای بود که این جانوران در فرهنگ گفتاری بومیان حضور بسیار داشتند و طبیعی‌دانان اروپایی نخستینی که پا بر استرالیا گذاشتند از دانش بومیان در زمینه کیسه‌داران بهره بسیار بردند.&lt;ref&gt;{{پک|Dickman|۲۰۰۸|ک=A Fragile Balance|ص=۱۴۶-۱۴۷|زبان=en}}&lt;/ref&gt; دانش بومیان استرالیا درباره کیسه‌داران اما گونه‌ای فرهنگ داستانی درهم‌تنیده با [[معنویت]] و وابستگی است و اغلب جانوران را در حالت خواب و رویا به تصویر می‌کشد.&lt;ref&gt;{{پک|Dickman|۲۰۰۸|ک=A Fragile Balance|ص=۱۴۷|زبان=en}}&lt;/ref&gt; برای نمونه، [[کانگوروی قرمز]] که در میان بومیان ''مارلو'' خوانده می‌شود، نقش مهمی در جهان‌بینی این مردمان دارد. این جانور شکل‌دهندهٔ بسیاری از قوانین، آداب، و مراسم بومیان صحرای غرب استرالیا است و آنچنان در میان آنان مقدس است که سخن گفتن از آن در میان ایشان نوعی بی‌احترامی تلقی می‌شود.&lt;ref name="Fragile149"&gt;{{پک|Dickman|۲۰۰۸|ک=A Fragile Balance|ص=۱۴۹|زبان=en}}&lt;/ref&gt; بومیان از گوشت مارلو تغذیه می‌کنند و با آداب ویژه‌ای به ذبح آن می‌پردازند و از خودگذشتگی او برای زنده ماندن انسان‌ها مورد ستایش قرار می‌گیرد.&lt;ref name="Fragile149"/&gt;

نخستین برخورد اروپاییان با کیسه‌داران پس از اکتشاف قاره آمریکا در [[سده ۱۵ (میلادی)|سده پانزدهم]] صورت گرفت. [[ویسنت یانیز پینزون]]، کاشف اهل [[اسپانیا]]، در سال ۱۵۰۰ پا بر سرزمین [[برزیل]] کنونی نهاد و از وجود تنوع زیستی فراوان در آن منطقه در شگفت ماند. او دستور داد تا خدمهٔ کشتی‌اش تعدادی از کیسه‌داران را با خود به کشتی ببرند.&lt;ref name="Fragile150"&gt;{{پک|Dickman|۲۰۰۸|ک=A Fragile Balance|ص=۱۵۰|زبان=en}}&lt;/ref&gt; از سوی دیگر، [[پرتقال|پرتقالی‌ها]] در [[خاور دور]] پیش رفته بودند و در بعضی جزیره‌های آن منطقه اقدام به تشکیل حکومت کرده بودند. اگرچه برای سال‌ها خبرهایی از بعضی جانداران اسرارآمیز در خاور دور وجود داشت، نوشته‌های آنتونیو گالوانیو، فرماندار [[جزایر ملوک]]، در میان سال‌های ۱۵۳۶ تا ۱۵۴۰ نخستین یادداشت‌ها از وجود پستانداران کیسه‌دار استرالزی هستند. او در نوشته‌هایش از جانوری نام می‌برد که مردم بومی ''کوسوس'' یا ''کوسو'' می‌خوانندش و با چشمان خیره‌کنندهٔ آبی‌رنگ بر روی درختان زندگی و زایش می‌کند. امروزه این جانور با نام [[کوسکوس (جانور)|کوسکوس]] خوانده می‌شود.&lt;ref name="Fragile150"/&gt;

اروپاییان در آغاز برای توصیف جانوران استرالیا آن‌ها را با دیگر پستانداران آشناتری چون [[گربه]] و [[موش]] و [[راکون]] مقایسه می‌کردند. گزارش‌ها از این برخوردها اغلب از سوی ناخدایان کشتی‌های گذری از آن منطقه صورت می‌گرفت. ساکن شدن مهاجران در خلیج سیدنی در سال ۱۷۸۸ اما توجه‌های بیشتری را به سوی کیسه‌داران جلب کرد.&lt;ref name="Fragile150"/&gt; ۶ سال پس از آن هنگام، کانگوروها را می‌شد در [[باغ‌وحش لندن]] یافت و تا ۳۰ سال پس از آن، ۲۳ گونه کیسه‌دار به شکل رسمی طبقه‌بندی شده بودند. [[هانری دو بلانویل]] با ذکر ویژگی‌های یگانهٔ زایشی این جانوران نشان داد که باید آن‌ها را از دیگر پستانداران متمایز دانست.&lt;ref&gt;{{پک|Dickman|۲۰۰۸|ک=A Fragile Balance|ص=۱۵۲-۱۵۵|زبان=en}}&lt;/ref&gt; کارهای پژوهشی [[جان گولد]] و دستیارش [[جان گیلبرت]] نقش بزرگی در افزایش دانش و آگاهی نسبت به کیسه‌داران استرالیا داشت؛ از آن جمله کتاب سه جلدی ''پستانداران استرالیا'' اثر گولد که در آن تعداد زیادی از کیسه‌داران به همراه تصاویر نقاشی‌شده‌شان فهرست شده بودند.&lt;ref name="Fragile155"&gt;{{پک|Dickman|۲۰۰۸|ک=A Fragile Balance|ص=۱۵۵|زبان=en}}&lt;/ref&gt;

=== حفاظت ===
[[پرونده:StateLibQld 1 166063 Kangaroo hunting, Thylungra, 1924.jpg|بندانگشتی|راست|کشتار کانگوروها و دیگر کیسه‌داران برای دهه‌های طولانی در استرالیا رواج داشت.]]
با گسترش حضور اروپاییان در استرالیا، تقابل انسان‌ها و کیسه‌داران مقیم و حتا بومیان باعث تلفات بسیاری به آن‌ها شد. این تقابل شامل کشته شدن گوسفندان و طیور مهاجران توسط گرگ‌های کیسه‌دار، شیطان تاسمانی، و کوئول‌ها می‌شد.&lt;ref name="Fragile155"/&gt; کانگوروهای دم‌قلمویی و باندیکوت‌ها نیز به کشتزارهای کشاورزان حمله می‌کردند و سبزیجات آنان را غارت می‌کردند. تا نیمه [[سده ۱۹ (میلادی)|سده ۱۹ میلادی]] به این جانوران با دیده متخاصمانه نگریسته می‌شد و تعدادی از آن‌ها، از جمله گرگ تاسمانی، به دلیل شکار شدن توسط انسان‌ها منقرض شدند. گله‌داران بزرگ گوسفند در این دوره شروع به اشغال مناطق زندگی کانگوروها کردند و حتا از دولت‌های محلی استرالیا برای دادن اجازهٔ کشتن آن‌ها درخواست کردند. در ۱۸۷۹، قانونی با نام ''لایحه نابودی کیسه‌داران'' به حضور نمایندگان مجلس محلی نیو ساوت ویلز رسید اما این قانون اجرا نشد و راه را برای ''قانون چراگاه و دام'' در سال بعد باز کرد. طبق این قانون، سگ‌های وحشی به همراه «همه کانگوروها، والاروها، والابی‌ها، و فیلاندرها» به عنوان آفت در نظر گرفته شدند.&lt;ref name="Fragile156"&gt;{{پک|Dickman|۲۰۰۸|ک=A Fragile Balance|ص=۱۵۶|زبان=en}}&lt;/ref&gt; این قانون بعدها تعداد بیشتری از کیسه‌داران را شامل شد و باعث کشته شدن میلیون‌ها عدد از این پستانداران طی دهه‌های پس از خود شد. تخمین زده می‌شود که میان سال‌های ۱۸۸۸ تا ۱۹۰۰ تعداد ۲۱٫۴ میلیون کانگورو و والابی در نیو ساوت ویلز کشته شدند.&lt;ref name="Fragile156"/&gt;

کاهش جمعیت کیسه‌داران حتا در سال ۱۸۳۶ توسط [[چارلز داروین]] مشاهده شده بود. او این کاهش را نتیجه حضور سگ‌های شکاری مهاجران می‌دانست.&lt;ref name="Fragile156"/&gt; با آغاز [[سده ۲۰ (میلادی)|سده ۲۰ میلادی]] نگرانی‌ها دربارهٔ آینده کیسه‌داران در استرالیا شدت گرفت و نخستین قانون حمایتی از آنان در سال ۱۹۰۳ زیر نام ''قانون پاسداری از جانوران محلی'' به تصویب ایالت نیو ساوت ویلز رسید. با تلاش‌های دوستداران محیط زیست و زیست‌شناسان، ''قانون پاسداری از پرندگان و جانوران'' در ۱۹۱۸ و ''قانون پاسداری از چراگاه'' در ۱۹۳۴ کیسه‌داران را از زیر عنوان «آفت» بیرون آوردند و در پایان ''قانون پاسداری از زیواگان'' سال ۱۹۴۸ اندیشهٔ «[[اندوخته طبیعی]]» را به رسمیت شناخت و مردم را به آگاهی بخشی درباره حیات وحش فراخواند.&lt;ref&gt;{{پک|Dickman|۲۰۰۸|ک=A Fragile Balance|ص=۱۵۶-۱۵۸|زبان=en}}&lt;/ref&gt;

هم‌اکنون بالا رفتن فعالیت‌های انسانی در مناطقی که کیسه‌داران در آن‌ها زندگی می‌کنند باعث انقراض یا در معرض خطر انقراض جدی قرار گرفتن گونه‌های بسیاری از آن‌ها شده است. در مناطق کم توسعه یافته‌تری چون اندونزی و گینه نو کیسه‌داران کمتری منقرض شده‌اند.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=310|زبان=en}}&lt;/ref&gt;&lt;ref group="پانویس"&gt;در این مورد در این دو منطقه تاکنون هیچ کیسه‌داری منقرض نشده است.&lt;/ref&gt; تلاش‌هایی برای قانون‌گذاری در زمینه حفاظت از این جانوران در دهه‌های گذشته صورت گرفته‌اند؛ از جمله در استرالیا که پژوهش‌های به نسبت گسترده‌ای را در زمینه [[ژن‌شناسی]] و پی بردن به چگونگی حفاظت از گونه‌های در خطر به انجام رسانده است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=311-313|زبان=en}}&lt;/ref&gt; بسیاری گونه‌های کیسه‌دار در استرالیا زیر برنامه‌های بازیابی گذاشته شده‌اند و از آن هنگام جمعیتشان بالا رفته است. در این کشور همچنین پرورش در اسارت برای گونه‌های بسیار نادر یا منقرض در حیات وحش صورت می‌گیرد.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=313|زبان=en}}&lt;/ref&gt; در آمریکای جنوبی اگرچه برنامه‌های تعیین گستره و خطرات انسانی پیش روی گونه‌ها صورت گرفته، اما مشکل برقراری ارتباط و همکاری میان همهٔ کشورهای منطقه تاکنون جلوی حفاظت بیشتر را گرفته است.&lt;ref&gt;{{پک|Armati|Dickman|Hume|۲۰۰۶|ک=Marsupials|ص=314|زبان=en}}&lt;/ref&gt;

== تهدیدها ==
کیسه‌داران جهان در مناطق جغرافیایی محدودتری به نسبت پستانداران جفت‌دار زندگی می‌کنند و این مناطق تنها شامل استرالیا و جزایر اطرافش به همراه آمریکای جنوبی هستند. چنین محدودیت جغرافیایی آن‌ها را در برابر تهدیدهای بیرونی بسیار آسیب پذیر کرده است. برای نمونه، پژوهش‌گران بر این باورند که [[گرمایش جهانی]] و [[تغییر اقلیم|دگرگونی‌های اقلیمی]] در [[برزیل]] باعث از میان رفتن محیط زندگی مطلوب برای گونه‌های جانوری کیسه‌دار شده است.&lt;ref&gt;{{پک|Loyola|Lemes|Faleiro|Trindade-Filho|2012|ف=Severe Loss of Suitable Climatic Conditions for Marsupial Species in Brazil|ص=|زبان=en}}&lt;/ref&gt;

عوامل انسانی که حیات کیسه‌داران را در دو منطقه عمده زندگیشان در جهان تهدید می‌کنند عبارتند از نابود کردن جنگل‌ها برای آماده‌سازی به منظور کاشت، آبیاری بیش از حد (غرقابی کردن) زمین‌ها و شور شدن خاک، چرای دام در جنگل‌ها و مراتع، آتش‌سوزی، معرفی گونه‌های مهاجم، بیمار شدن توسط عوامل انسانی، و شکار بی‌رویه است.&lt;ref name="Kennedy27"&gt;{{پک|Kennedy|1992|ف=Australian Marsupials and Monotremes|ص=27|زبان=en}}&lt;/ref&gt;

شواهدی در دست نیست که نشان دهند در طول تاریخ بیماری توانسته نسل هیچ یک از پستانداران استرالیا را منقرض کند؛ اگرچه بیماری‌هایی چون تومور صورتی شیطان‌های تاسمانی جمعیتشان را به شدت کم کرده است.&lt;ref name="Kennedy27"/&gt; به همین شکل، به نظر نمی‌رسد شکار توسط اروپاییان مهاجر به استرالیا نقش مهمی در کاهش جمعیت کیسه‌داران این قاره داشته باشد.&lt;ref name="Kennedy27"/&gt;

معرفی گونه‌های نابومی از جمله مهم‌ترین عوامل تاثیرگذاری بر جمعیت کیسه‌داران و پوشش گیاهی استرالیا بوده است. برای نمونه [[خرگوش|خرگوش‌ها]] عامل کاهش پوشش گیاهی در مناطق خشک استرالیا بوده‌اند.&lt;ref name="Kennedy29"&gt;{{پک|Kennedy|1992|ف=Australian Marsupials and Monotremes|ص=29|زبان=en}}&lt;/ref&gt; جانوران مهاجمی چون [[دینگو]] و [[گربه رمیده]] و [[روباه قرمز]] از بیرون استرالیا به این منطقه معرفی شدند. دینگو تاریخچه‌ای ۳٬۰۰۰ تا ۸٬۰۰۰ ساله دارد، ولی دو تای دیگر به نسبت جدید هستند.&lt;ref&gt;{{پک|Kennedy|1992|ف=Australian Marsupials and Monotremes|ص=29-30|زبان=en}}&lt;/ref&gt; روباه‌های قرمز توانایی بالایی در شکار پستانداران کوچکتر دارند و وجود آن‌ها در یک منطقه می‌تواند بالقوه باعث انقراض کیسه‌داران ریزجثه آن ناحیه شود.&lt;ref&gt;{{پک|Kennedy|1992|ف=Australian Marsupials and Monotremes|ص=30|زبان=en}}&lt;/ref&gt;

== یادداشت‌ها ==
{{درگاه|پستانداران}}
{{پانویس|۱|گروه=پانویس}}

== پانویس ==
{{پانویس|چپ‌چین =بله|۲}}

== منابع ==
{{چپ‌چین}}
* {{یادکرد ژورنال|نام خانوادگی=Antiabong|نام=John F.|نام۲ =Wayne | نام خانوادگی۲ = Boardman|نام خانوادگی۳= Smith|نام۳=Ian|نام خانوادگی۴=Brown|نام۴=Melissa H. |نام خانوادگی۵= Ball|نام۵=Andrew S. |نام خانوادگی۶= Goodman|نام۶=Amanda E. | عنوان=A molecular survey of a captive wallaby population for ''periodontopathogens'' and the co-incidence of ''Fusobacterium necrophorum'' subspecies ''necrophorum'' with periodontal diseases| ژورنال=Veterinary Microbiology|دوره = ۱۶۳|شماره =۳–۴ |پیوند=http://www.sciencedirect.com/science/article/pii/S0378113513000643|صفحه=۳۳۵–۳۴۳|سال=۲۰۱۳|زبان =en}}
* {{یادکرد کتاب| نام خانوادگی ویراستار=Armati|نام ویراستار=Patricia| نام خانوادگی ویراستار۲=Dickman|نام ویراستار۲ =Chris|نام خانوادگی ویراستار۳=Hume|نام ویراستار۳ =Ian |سال= ۲۰۰۶| ناشر =Cambridge University Press| کتاب=Marsupials | پیوند = | زبان =en|شابک =۹۷۸-0-521-65074-8}}
* {{یادکرد ژورنال|نام خانوادگی=Borchard|نام=Philip|نام۲ =David J.| نام خانوادگی۲ = Eldridge|نام خانوادگی۳= Wright|نام۳=Ian A.| عنوان=Sarcoptes mange (''Sarcoptes scabiei'') increases diurnal activity of bare-nosed wombats (''Vombatus ursinus'') in an agricultural riparian environment| ژورنال=Mammalian Biology|دوره = ۷۷|شماره = ۴|پیوند=http://www.sciencedirect.com/science/article/pii/S1616504712000584|صفحه=۲۴۴–۲۴۸|سال=۲۰۱۲|doi=10.1016/j.mambio.2012.04.004|زبان =en}}
* {{یادکرد کتاب|نام خانوادگی=Bradley|نام=A.J.| نام خانوادگی ویراستار =Jones |نام ویراستار =M. | نام خانوادگی ویراستار۲ = Dickman|نام ویراستار۲ =C.| نام خانوادگی ویراستار۳ =Archer |نام ویراستار۳ =M. | فصل = Stress, hormones and mortality in small carnivorous marsupials|عنوان=Predators with Pouches: The Biology of Carnivorous Marsupials| ناشر=CSIRO Press|شهر=Sydney|صفحه=۲۵۰–۲۶۳|سال=۲۰۰۳|زبان =en}}
* {{یادکرد ژورنال|نام خانوادگی=Deakin|نام=Janine E.| عنوان=Marsupial Genome Sequences: Providing Insight into Evolution and Disease| ژورنال=Scientifica|دوره = |شماره = |پیوند=http://www.hindawi.com/journals/scientifica/2012/543176/|صفحه=۱-۲۲|سال=۲۰۱۲|زبان =en}}
* {{یادکرد کتاب| نام خانوادگی=Dickman|نام =Christopher|سال= ۲۰۰۸| ناشر =University Of Chicago Press| کتاب=A Fragile Balance: The Extraordinary Story of Australian Marsupials | پیوند = | زبان =en|شابک =۹۷۸-۰۲۲۶۱۴۶۳۰۰}}
* {{یادکرد کتاب |نام خانوادگی=Jackson|نام=S.M.| کتاب=Australian Mammals: Biology and Captive Management| ناشر=CSIRO Publishing |سال=۲۰۰۳|مکان=Melbourne|شابک =9780643095076|زبان =en}}
* {{یادکرد ژورنال|نام خانوادگی=Ji|نام=Qiang|نام۲ =Zhe-Xi | نام خانوادگی۲ = Luo|نام خانوادگی۳= Yuan|نام۳=Chong-Xi|نام خانوادگی۴=Wible|نام۴=John R.|نام خانوادگی۵= Zhang|نام۵=Jian-Ping|نام خانوادگی۶=Georgi|نام۶=Justin A. | عنوان=The earliest known eutherian mammal| ژورنال=[[نیچر|Nature]]|دوره = ۴۱۶|شماره = |پیوند=http://www.nature.com/nature/journal/v416/n6883/full/416816a.html|صفحه=۸۱۶-۸۲۲|سال=۲۰۰۲|doi=10.1038/416816a|زبان =en}}
* {{یادکرد کتاب|نام خانوادگی=Kennedy|نام=Michael|عنوان=Australian Marsupials and Monotremes: An Action Plan for their Conservation| ناشر=IUCN/SSC Australian Marsupial and Monotreme Specialist Group|سال=1992|شابک = 2-8317-0052-3|زبان =en}}
* {{یادکرد ژورنال| نام خانوادگی =Loyola | نام =RD | نام خانوادگی۲ =Lemes | نام۲ =P | نام خانوادگی۳ =Faleiro | نام۳ =FV | نام خانوادگی۴ = Trindade-Filho| نام۴ = J | نام خانوادگی۵ = Machado | نام۵ =RB | عنوان = Severe Loss of Suitable Climatic Conditions for Marsupial Species in Brazil: Challenges and Opportunities for Conservation | ژورنال = PLoS ONE| نشانی = http://www.plosone.org/article/info:doi/10.1371/journal.pone.0046257| سال = 2012| دوره =7 | شماره =9 | doi=10.1371/journal.pone.0046257 | زبان =en}}
* {{یادکرد کتاب |نام خانوادگی=Nowak|نام=Ronald M.| کتاب=Walker's Marsupials of the World| ناشر=Johns Hopkins University Press |مکان=Baltimore|سال=۲۰۰۵|شابک =۰-۸۰۱۸-۸۲۲۲-۲|زبان =en}}
* {{یادکرد ژورنال|نام خانوادگی=Polkinghorne|نام=Adam |نام۲ =Jon | نام خانوادگی۲ = Hanger|نام خانوادگی۳= Timms|نام۳=Peter| عنوان=Recent advances in understanding the biology, epidemiology and control of chlamydial infections in koalas| ژورنال=Veterinary Microbiology|دوره = ۱۶۵|شماره =۳–۴ |پیوند=http://www.sciencedirect.com/science/article/pii/S0378113513001405|صفحه=۲۱۴–۲۲۳|سال=۲۰۱۳|doi=10.1016/j.vetmic.2013.02.026|زبان =en}}
* {{یادکرد ژورنال|نام خانوادگی=Ruykys|نام=Laura |نام۲ =Bill | نام خانوادگی۲ = Breed|نام خانوادگی۳= Schultz|نام۳=David | نام خانوادگی۴= Taggart|نام۴=David |عنوان=Effects and Treatment of Sarcoptic Mange in Southern Hairy-Nosed Wombats (''Lasiorhinus latifrons'')| ژورنال=Journal of Wildlife Sciences|دوره = ۴۹|شماره = ۲|پیوند=http://www.jwildlifedis.org/content/49/2/312.short|صفحه=۳۱۲-۳۲۰|سال=۲۰۱۳|doi=10.7589/2012-10-256|زبان =en}}
* {{یادکرد ژورنال|نام خانوادگی=Smith|نام=Joseph A. |عنوان=Macropod Nutrition| ژورنال=Veterinary Clinics of North America: Exotic Animal Practice|دوره = 12|شماره = ۲|پیوند=|صفحه=197–208|سال=2009|doi=10.1016/j.cvex.2009.01.010|زبان =en}}
* {{یادکرد کتاب |نام خانوادگی=Stonehouse |نام=Bernard |نام۲ =Desmond| نام خانوادگی۲ = Gilmore| کتاب=The Biology of Marsupials | ناشر=University Park Press |سال=۱۹۷۷|شابک =۰-۸۳۹۱-۰۸۵۲-۴ |زبان =en}}
* {{یادکرد کتاب| نام خانوادگی =Waters|نام = Paul D| نام خانوادگی۲=Deakin|نام۲ =Janine E|نام خانوادگی۳ =Graves|نام۳ =Jennifer A.Marshall|سال= ۲۰۱۰| ناشر =Springer Netherlands| کتاب=Marsupial Genetics and Genomics| پیوند = | زبان =en|شابک =9789048190225}}

{{پایان چپ‌چین}}

== برای مطالعه بیشتر ==
{{چپ‌چین}}
* {{یادکرد کتاب| نام خانوادگی =Breeden|نام =Stanley| نام خانوادگی۲=Breeden|نام۲ =Kay|سال= ۱۹۷۰| ناشر =Collins| کتاب=	Living Marsupials| پیوند = | زبان =en|شابک =0002114224}}
* {{یادکرد کتاب |نام خانوادگی=Lee|نام=Anthony K.|نام۲ =Cockburn| نام خانوادگی۲ = Andrew| کتاب=Evolutionary Ecology of Marsupials | ناشر=Cambridge University Press|سال=۱۹۸۵|شابک =0-521-25292-X |زبان =en}}
* {{یادکرد کتاب| نام خانوادگی ویراستار=Saunders|نام ویراستار=N. R.| نام خانوادگی ویراستار۲=Hinds|نام ویراستار۲ =L. A. |سال= ۲۰۰۶| ناشر =University of South Wales Press| کتاب=Marsupial Biology: Recent Research, New Perspectives| پیوند = | زبان =en|شابک =0-86840-311-3}}
* {{یادکرد کتاب |نام خانوادگی=Szalay|نام=Frederick S.| کتاب=Evolutionary History of the Marsupials and an Analysis of Osteological Characters| ناشر=Cambridge University Press |سال=۱۹۹۴|شابک =0-521-44169-2|زبان =en}}
{{پایان چپ‌چین}}

== پیوند به بیرون ==
{{ویکی‌انبار-رده|Marsupialia}}
* [http://animaldiversity.ummz.umich.edu/accounts/Metatheria/ Metatheria: Marsupial Mammals] در [[تارنمای تنوع جانوری]]
* [http://www.projectnoah.org/missions/8445402 تصاویری از کیسه‌داران جهان]، در Project Noah

{{پستانداران}}
{{کیسه‌داران همه‌چیزخوار}}

[[رده:کیسه‌داران]]
[[رده:نخستین پیدایش‌ها در پالئوسن]]</text></page>