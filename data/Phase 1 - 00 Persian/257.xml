<page><title>مسجد</title><text>[[پرونده:Sheikh Lotfallah Esfahan.JPG|چپ|بندانگشتی|250px|[[مسجد شیخ لطف‌الله]]، [[ایران]]، [[اصفهان]]، [[میدان نقش جهان]].]]
'''مسجد''' نیایشگاه و محل گردهمایی [[مسلمانان]] است. [[کعبه]] طبق آیه قرآن اولین مسجد روی زمین است. [[مسجد النبی]] با ورود [[محمد]]، پیامبر اسلام به [[مدینه]] در [[عربستان سعودی]] پایه‌گذاری شد.

پذیرش این مسئله که وجود [[مساجد]] [[گنبد]]ها [[مناره]]‌ها در بافت یک شهر نمی‌تواند به معنای اسلامی بودن آن شهر باشد این امر را بدیهی می‌سازد که باید در عناصر و مولفه‌های دیگری که نه تنها [[کالبد]] بلکه روح و هویت شهرها را می‌سازند به دنبال نشانه‌هایی از زیست مسلمانان و الگوهای یک شهر اسلامی بود.&lt;ref name=ToolAutoGenRef3&gt;رضا شاطریان-تحلیل معماری مساجد ایران-ص38&lt;/ref&gt;

== نام ==
واژهٔ مسجد در لغت به معنای سجده‌گاه و پیشانی است. بر طبق یک نظر، واژهٔ مسجد معرب واژهٔ '''مزگت''' است که از [[زبان آرامی]] وارد عربی و فارسی شده است.&lt;ref&gt;http://islampedia.ir/fa/1391/11/%D9%85%D9%81%D9%87%D9%88%D9%85-%D8%B4%D9%86%D8%A7%D8%B3%DB%8C-%D9%85%D8%B3%D8%AC%D8%AF/&lt;/ref&gt;

== مسجد در قرآن ==
در [[قرآن]]، مسجد به معنای اعم نیایشگاه خداوند به کار رفته است.
[[مسجد الاقصی]]، که معبد یهودیان یا [[کنیسه]] بوده است و در زمان نزول قرآن کاربردی غیر از آن نداشته است، دو بار در قرآن از آن به عنوان مسجد نام برده شده است.&lt;ref&gt;قرآن، [http://www.parsquran.com/data/showall.php?sura=1&amp;ayat=17&amp;user=far&amp;lang=far  ۱۷:۱]&lt;/ref&gt;&lt;ref&gt;قرآن، [http://www.parsquran.com/data/showall.php?sura=7&amp;ayat=17&amp;user=far&amp;lang=far ۱۷:۷]&lt;/ref&gt;
همچنین در داستان اصحاب کهف نیز قرآن می‌گوید بر مزار آنان مسجدی بنا کردند.&lt;ref&gt;قرآن، [http://www.parsquran.com/data/showall.php?sura=21&amp;ayat=18&amp;user=far&amp;lang=far ۱۸:۲۱]&lt;/ref&gt; این مسجد بر اساس قول غالب مورخین با توجه به دین مرسوم آن روز [[کلیسا]] بوده ست. البته ممکن است [[کنیسه]] نیز بوده باشد؛ ولی با توجه به قبل تر بودن از اسلام نمی‌تواند به معنی مسجد مخصوص مسلمانان بوده باشد.
علاوه بر[[مسجدالحرام]]([[بیت العتیق]])و[[مسجدالاقصی]] درقرآن کریم به مساجد دیگری نیز اشاره شده است.[[مسجد قبلتین]]1اسرا-[[مسجد قبا]]107توبه-[[مقام ابراهیم]](مصلی)-[[مسجدضرار]]که دستور تخریب آن داده شد107توبه

== مسجد تداعی کننده گنبد و مناره ==
پذیرش این مسئله که وجود [[مساجد]] [[گنبد]]ها [[مناره]] هادر بافت یک شهر نمی‌تواند به معنای اسلامی بودن ان شهر باشد این امر را بدیهی می‌سازد که باید در عناصر و مولفه‌های دیگری که نه تنها [[کالبد]] بلکه روح و هویت شهرها را می‌سازند به دنبال نشانه‌هایی از زیست مسلمانان و الگوهای یک شهر اسلامی بود.&lt;ref name=ToolAutoGenRef3/&gt; به عقیده مسلمانان مسجد محلی برای ارامش روحی انسان است

== مسجد جامع ==
تفاوتهای موجود بین مسجد و مسجد جامع با ویژگی‌های هرکدام به خوبی مشخص است شاخصه‌هایی پایدار که در سراسر جهان اسلامی و در طول زمانی حدوداً هزار سال همچنان باقی‌مانده است. مسجد مکانی بوده صرفاً به جهت عبادت اما از آنجایی که در گذشته استفاده‌های دیگری هم از آن می‌شد نظیر قضاوت، نگهداری بیت المال، برپایی اجتماعات بزرگ، بزودی نماد قدرتمند اسلام شد و هم عرصه‌های دینی و هم قلمروهای دنیوی را در برگرفت، اما نتوانست پاسخگوی نیازهای مذکور باشد، ساخت مسجد جامع بعلت حفظ این دو جنبه بود. فقدان نهادها و بناهای رسمی عمومی نظیر تالار شهر و یا محاکم اسلامی، به نقش دووجهی مسجد جامع اهمیت بیشتری بخشید. این تمایز کارکردی، تفاوتی را در منزلت و مقصود مساجد منعکس ساخت و در دو واژه کاملاً مجزا رسمیت یافت، یعنی مسجد و جامع. علی‌رغم تمایز آشکار کارکردی بین مسجد و جامع، از لحاظ طرح تفاوتی بین این دو وجود ندارد. در واقع «جامع» عملاً ابعاد بزرگتر و تزئینات بیشتری را دارا می‌باشد.&lt;ref name=ToolAutoGenRef2&gt;هیلن براند، ر. (١٣٨٣) معماری اسلامی، ترجمه باقر آیت‌الله‌زاده شیرازی، تهران، انتشارات روزنه&lt;/ref&gt;

== مساجد شبستانی ==
این مساجد که برگرفته از ته رنگ مسجد پیامبر در مدینه می‌باشند. دارای نقشه‌ای مستطیل شکل با حیاط مرکزی و شبستانی در جهت قبله می‌باشند. مساجد ابتدای اسلام اغلب دارای طرح شبستانی بوده‌اند.[[مسجد جامع فهرج]]، [[مسجد تاریخانه دامغان]]، [[مسجد جامع نیشاپور]]، [[مسجد اولیه جامع اصفهان]]، [[مسجد اولیه جامع یزد]]، [[مسجد اولیه جامع ساوه]]، [[مسجد جامع نائین]] و [[مسجد اولیه جامع اردستان]] دارای طرح شبستانی می‌باشند.&lt;ref&gt;رضا شاطریان-تحلیل معماری مساجد ایران-ص22&lt;/ref&gt;

== هنر تزیینی ==
هنرهای تزیینی در بناهای مذهبی نشانه‌ای از کشف و شهود را در پی دارد و رنگ‌ها وشکل‌های موزون و قوس‌های صعودی و نزولی که از راز افرینش پرده برمی دارد هر کدام به بیننده ارامش روحی و معنوی می‌دهد. به عنوان مثال قاعده هشت وجهی گنبد کنایه از کرسی الهی و نیز عالم فرشتگان و قاعده مربع و چهارگوش نماد جهان جسمانی روی زمین است. ویا این که ساختار مقرنس در این جا بازتابی از نمونه‌های مثالی اسمان نزول ماوای اسمانی به سوی زمین و تبلور اسمانی در قالب‌های زمینی است. قوس ایرانی به سوی بالا حرکت دارد و به سمت اسمان و به امر متعالی صعود می‌کند و قوس مغربی حرکتی درونی و به سوی قلب دارد.&lt;ref&gt;رضا شاطریان-تحلیل معماری مساجد ایران-ص 128&lt;/ref&gt;

== معماری مسجد ==
مساجد در ابتدا بسیار ساده ساخته می‌شدند و معمولاً سقف حصیری داشتند. هنگامیکه اسلام در ایران استحکام یافت مساجد با گنبد ساخته شد گنبد بیشتر در معماری ایرانی نمود پیدا کرده است. قدیمی ترین نمونه مساجد با گنبد چارطاقی مربوط به مسجد الاقصی است که قبل از اسلام ساخته شده است. در ایران ساسانی بیشتر آتشکده‌ها بصورت چارطاقی و گنبد دار مدور بودند و همین سبک در ساخت مساجد ایران بکار گرفته شد و سپس مناره بر آن افزوده شد. بر اساس کتاب [[نقش پارسی بر احجار هند]] معماری چارطاقی و گنبد دار در حوزه تمدنی ایران شکل گرفته است. کاخ اردشیر فیروز آباد یکی از نمونه‌های این گونه معماری است&lt;ref&gt;[https://www.youtube.com/watch?v=_enMCaHbekA]&lt;/ref&gt;
در کشورهای شمال آفریقا مساجد فاقد گنبد است و بصورت یک مناره‌ای ساخته می‌شود. مساجد قدیم تر در جهان عرب فاقد مناره هستند.
مساجد در معماری ایران از سیر طراحی تکاملی برخوردارند.[[کاشی کاری]] سنتی از مهمترین عناصر تزئینی مساجد ایرانی است.

اما بخش‌هایی هستند که در بیشتر مساجد وجود دارند. هر چند ممکن است در مساجد مهمی مانند [[مسجد شیخ لطف‌الله]] اصفهان وجود نداشته باشند. بخش‌های زیر در مساجد دیده می‌شوند:&lt;ref&gt;''Architecture of the contemporary mosque. '' Ismail Serageldin, James Steele. Publisher Academy Editions, 1996. Original from the University of Michigan. ISBN 1-85490-394-2&lt;/ref&gt;
{{Div col|cols=۳}}
* [[سردر]]
* [[آستانه]]
* [[گنبد]]
* [[بارو]]
* [[گلدسته]]
* [[صحن]] یا میانسرا
* [[حرم]]
* [[محراب]]
* [[رواق]]
* [[بارگاه]]
* [[چله‌خانه]]
* [[حجره]]
* [[شبستان]]
* [[کتیبه]]
* [[ستون]]
* [[سرستون]]
* [[طاق]]
* [[خواجه‌نشین]]
* [[آرامگاه]]
* [[سنگ قبر]]
{{Div col end}}

=== نورگیر مسجد ===
اطراف گنبدخانه‌های بناهای اسلامی و یا در ساقهٔ آن‌ها نورگیرهای زیبایی وجود دارد که به علت شدت و ضعف نور، طرح‌های بدیعی را به وجود آورده. این پنجره‌ها که معمولاً در بغل ایوان‌ها نیز به وجود آمده‌اند و اصطلاحاً به آن‌ها پاچنگ می‌گویند، در اکثر مساجد قدیمی جزو عناصر همراه مساجد هستند. نورگیرها از مصالح کاشی معرق، سنگ، آجر، کاشی و چوب ساخته می‌شوند و دارای نقوش اسلیمی (خطوط برگرفته از پیچک‌های گیاهی) یا هندسی هستند.
جنس پنجره‌های نورگیر در کشورهای هند و پاکستان از سنگ مرمر است.

در بعضی از مساجد قدیمی ایران نورگیرها از خشت خام هم دیده شده‌اند که دارای نقوش اسلیمی هستند و به علت وجود چند نور در آن‌ها، توجه همگان به آن معطوف می‌گردد. یکی از زیبا ترین پنجره‌های نورگیر، پنجره‌های مشبک چوبی مسجد جامع اصفهان است که با طرح‌های متنوع گره سازی، عملکردی در پنجره‌ها و درهای ارسی دارند. امروزه بسیاری از ضریح‌های امامزاده‌های ایران به صورت شبکه‌های چوبی و یا منبت کاری در آمده‌اند از آثار جالب مراکز مذهبی اند.&lt;ref&gt;پیرنیا، کریم، معماری اسلامی ایران، چاپ دوم خرداد، تهران1372، انتشارات دانشگاه علم و صنعت&lt;/ref&gt;

در مسجد شیخ لطف الله نور کیفیتی ورای ماده پیدا نموده تا آن جا که نور از جداره شمال شرقی به جداره جنوب غربی تابیده و به محراب نقشی ورای ماده می‌دهد. همچنین نور از جداره‌های طوقه گنبد عبور کرده و پیچ و تاب شبکه‌ها را برروی گنبد خانه انداخته و مانند این است که این نقوش با سبک بالی در حال رقصند.&lt;ref&gt;فروغ حسین‌پور، امین رفیعی گله پردسری، «هنر سنتی و بررسی آن در معماری اسلامی&lt;/ref&gt;

=== سیالیت ===
سیالیت همان احساس تعلیق است که در معماری دوره اصفهانی به خوبی می‌توان دید. از آنجا که سیال بودن باعث می‌شود بنا سبک تر به نظر رسد و به بیننده کمک می‌کند تا از عالم مادی به عالم معنوی رود. همانند گنبد خانه‌های مساجد که در گذر زمان کالبد سبک تری پیدا نموده‌اند تا آنجا که علاوه بر کاهش جرز، بازشوهایی در بدنه و طوقه گنبد ایجاد شده و نور را به داخل فضا می‌کشاند و حس سیال بودن گنبد را به مخاطب ارمغان می‌دهد چرا که گنبد در زیر امواج‌های نور قرار گرفته و حس تعلیق را به وجود می‌آورد، همانا که مصالح با پیوند نور آسمانی می‌شوند.&lt;ref&gt;{{یادکرد کتاب |نام خانوادگی=میرمران |نام=سید هادی |کتاب=سیری از ماده به روح | ناشر= |سال=۱۳۷۷}}&lt;/ref&gt;

== مسجد در معماری ایران ==
[[پرونده:Naghshe Jahan Square Isfahan modified.jpg|بندانگشتی|چپ|250px| [[میدان نقش جهان]] که در آن دو مسجد شیخ لطف‌الله و مسجد شاه قرار دارد.]]
[[پرونده:Nasirolmolk mosque warm light.jpg|چپ|بندانگشتی|400px|[[مسجد نصیرالملک|مسجد نصیرالملک در شیراز]]]]
مساجد مهم ترین بناهای معماری ایران پس از اسلام هستند. شاخص ترین و پیشرفته ترین بناهای هر دوره معماری ایران پس از ورود اسلام را می‌توان در مساجد پیدا نمود. اهمیت مسجد در ایران نشانه‌ای از پذیرش و اقبال مردم ایران نسبته به دین اسلام است. چرا که در دورافتاده ترین نقاط ایران نیز مساجد مهم ترین بناهای بافت اطراف خود بوده‌اند که با هزینه مردم بنا می‌شدند.

ویژگی‌های ساختاری هر مسجد شامل انعطاف ذاتی، بی تفاوتی نسبت به نماهای خارجی، تاکید متقابل بر فضای داخلی، و گرایش طبیعی به تزئینات کاربردی است. زمانی که از مسجد «جامع» سخن می‌رانیم در واقع همان مسجد است با ویژگی‌هایی مضاف و فراتر از مسجد و وام گرفته شده از معماری دوره بیزانس با ریشه‌های کلاسیک. به اعتقاد پیرنیا (۱۳۸۳)،&lt;ref name=ToolAutoGenRef1&gt;پیرنیا، م(١٣٨٣) سبک شناسی معماری ایرانی، تهران، نشر معمار، ١٣٨٣&lt;/ref&gt; ایرانیان کهن و هنرمندان آنها باور به تقلید درست داشته‌اند و آنرا بهتر از نوآوری بد می‌دانستند. تقلید یا برداشتی که منطق داشته باشد و با شرایط زندگی سازگار باشد.
از این وجوه خاص که جامع را از مسجد متمایز می‌کند، می‌توان به محراب، منبر یا سکوی وعظ، مقصوره یا محصوره، ناو یا راهروی بالا آمده میانه شبستان و گنبد اشاره کرد. ذکر این نکته حائز اهمیت است همه این عناصر در یک بنا با درجه اهمیت برابر باقی نماندند و با همه آنها به یک نحو برخورد نمی‌شد (براند، ۱۳۸۳).&lt;ref name=ToolAutoGenRef2/&gt;

=== تاریخچه مسجد در ایران ===
پس از فروافتادن ساسانیان، ساخت مساجد در ایران آغاز شد. در سه قرن نخستین حکومت اسلامی در ایران، مساجد به شیوه‌ای بسیار ساده و به پیروی از معماری ساسانی ساخته می‌شد. زادگاه اولین نمونه‌های معماری اسلامی ایران را در خراسان دانسته‌اند، لذا طریق ساخت بناهای این دوران (شامل امویان، عباسیان، طاهریان) به شیوه خراسانی معروف است. در این شیوه که نقشه عمومی بناهای آن از مساجد صدر اسلام اقتباس شده، مساجد بصورت «شبستانی» یا «چهل ستونی» ساخته شده‌اند (ذکرگو، ۴۶:۱۳۸۰)&lt;ref&gt;ذکرگو، ا. ح.(١٣٨٠) سیر هنر در تاریخ (١)، تهران، سازمان پژوهش فرهنگی.&lt;/ref&gt;
با پدیدار شدن اسلام و پذیرش آن از سوی ایرانیانی که زیر بیدادگری و ستم بودند دگرگونی‌هایی در ساختمان سازی رخ داد:
# پس از اسلام، با الگو گرفتن از باورهای اسلامی ساختمانها «مردم وار» تر شدند. گرچه در شیوه پارتی نیز مردم واری و پرهیز از بیهودگی نمایان بود ولی پس از اسلام این ارزش‌ها بیشتر نمودار شدند.
# در شیوه‌های پیشین بنابر شرایط، ساختمان سازی کیفیت ویژه‌ای یافت. برای نمونه در شیوه پارتی در روزگار اشکانیان، ساختمان‌ها با سبک پاک‌تراش و با ریزه کاری بیشتری ساخته می‌شدند، اما در دوره دوم زمان ساسانیان چون به ساختمانهای بیشتری نیاز داشتند ساختمان را با سنگ لاشه می‌ساختند، بدین گونه کیفیت: ساختمان سازی نیز افت می‌کرد (پیرنیا، ۱۳۴:۱۳۸۳)&lt;ref name=ToolAutoGenRef1/&gt; این امر به روی نحوه ساخت مساجد در دوره‌های مختلف تاثیر گذاشت. بطور مثال ”در دوره سلجوقی آجر کاری و در دوره ایلخانی گچ بری و در دوره تیموری و صفویه کاشیکاری رایج بوده است. نقشه ساختمانی مساجد نیز تفاوت‌های آشکاری در هر دوره دارد. در ایران اسلامی با مساجد شبستانی، یک ایوانی، دو ایوانی، چهار ایوانی و ترکیب گنبد خانه با ایوان اصلی روبرو هستیم“(ابوذری ۱۳۸۰: ۱۱۷)&lt;ref&gt;ابوذری، م. (١٣٨٠) آشنایی با میراث فرهنگی هنری ایران، تهران، سازمان پژوهش فرهنگی.&lt;/ref&gt;

=== ساختار مسجد در معماری ایران ===
در معماری ایرانی هرگاه چند طاق پوش در کنار هم جای می‌گیرند، دهانه کوچه میانی یا میان وار بیش از کوچه‌های دیگر است و از دهانه بر وارها با کوچه‌های دیگر کم‌کم کاسته می‌شود و کوچه کناری که طاق آن روی دیوار پرت (دیواری که پشت آن آزاد است) می‌نشیند کمترین دهانه را دارد تا از رانش طاق کم‌کم کاسته شود و دیوار پرت را نیندازد؛ ناگزیر نمای میانوار که به روی سرای سرگشاده باز می‌شود پردهانه تر و بلندتر می‌شود و از مردم واری آن می‌کاهد.
معمار هنرمند [[مسجد فهرج]] برای پیشگیری از این کاستی در کنار دو جرز میانوار، [[پیلکهای]] نغزی افزوده تا دهانه یکسان نماید (این نغزکاری یکصد سال پیش از آن در تاریخچه دامغان به کار رفته است). کار بهره‌گیری از ساختمایه‌های بوم آور در این مسجد بدانجا کشیده است که به جای کاه در کاهگل (که شاید در فهرج کمیاب بوده)،[[ژاژ]] (خارشتر-آدور) آسیا شده به کار برده‌اند و همین کار اندودها را از آسیب موریانه بر کنا داشته است.&lt;ref&gt;{{یادکرد کتاب |نام خانوادگی=پیرنیا |نام= محمد کریم |کتاب=آشنایی با معماری اسلامی ایران | ناشر=سروش دانش |سال=1392}}&lt;/ref&gt;

=== هنر و معماری مساجد ایران ===
مساجد ایران تمثیلی از بی‌نهایت است رساندن انسان به کمال و ترکیب کننده رمز قدسی به گونه‌ای که این مکان دارای تقدس است و انسان با اشراق درونی با ان ارتباط برقرار می‌کند. این حرکت و سیر کمال گرایانه لازمه هر بنای مذهبی است که اساساً محل بندگی و پرستش است.
هنر به کمال رسیده ایرانیان با بهره‌گیری از مفاهیم هندسی کیهانی همواره نمود بی‌نهایت در یک نهایت یا صورت بوده است.

مساجد در نهایت نفس را به حقیقت ازلی و کمال حقیقی می‌رساند. این نائل شدن باحضور و شهودی همراه است که همواره حرکت در مکان و دیدنی از جنس شناخت از لحظه ورود تا به انتها با موحد همس است. تمامی مراتب این حرکت مکانی چون طریقت عرفانی ارام ارام نور حقیقت را در دل اشکار کرده انسان را از حشو و زواید خارج از این مکان مقدس منزه می‌دارد. ورودی در مساجد ایران جایگاه انتخاب و اطمینان است و تمایز را در مکان نشان می‌دهد و بیان می‌دارد که هویتی قدسی و کاملا متفاوت با پهنه هیولایی اطراف درحال وقوع است. عمدتاً ورودی‌های مساجد ایران حرکتی روحانی به سوی اسمان دارد. به طور کلی هرچه به گذشته بازمی‌گردیم درمی‌یابیم که زندگی انسان با کیهان و اسمان بیشتر مرتبط بوده است.

جلوه‌های این ارتباط را درقالب نقوش هندسی چون خورشید ماه و ستاره‌ها در معماری می‌یابیم که ان‌ها را در تزیینات به صورت اجر کاری یا کاشی کاری و یا درکل حجم معماری در قالب استفاده از حجم‌ها هندسی مطلقی چون مکعب یا مربع مستطیل یا دایره یا احجامی از این قبیل ملاحظه می‌کنیم. هندسه این نقوش دارای کششی درونی و به صورت متحدالمرکز و یا مرکزگرا نمایان می‌شود. حرکت اجزای کوچک‌تر و چرخش ان‌ها به دور اجزای دیگر بخشی از چرخش و حرکت کلی است. اجزا در یک نقش در عین حال که دارای اتحاد کلی هستند در بین خود نیز دارای وحدتی یکسان اند وبه سوی یک مرکز دارای یک حرکت درونی هستند. این در واقع قانون نظم طبیعی در جهان هستی است. [[منبت کاری]]‌ها [[گره چینی]]‌ها یا [[کاشی کاری]]‌ها به ایجاز این [[نظم کیهانی]] را به تصویر می‌کشند. تمامی نقوشی که به صورت [[طرح‌های اسلیمی]] هستند در یک حرکت دایره وار قابل مهار شدن در دایره‌اند. این دوایر نامرئی چون روح ویا پهنه بی‌انتها ی معنا همواره در نقوش حضور دارند و بیانگر ماهیت مینویی ان اند. این نقوش اصول حقیقی را به نمایش می‌گذارد که بر اساس معرفت وجود و [[هستی شناسی]] علاوه بر این که الگویی طبیعی در جهان هستی است در بردارنده معنای ازلی نیز هست که ره یافتن به این معنا از طریق مشاهده و درک تحقق می‌یابد.

تابش پی درپی نور در سطوح متفاوت و با زوایای مختلف در پیش تاق ایوان ورودی باعث احساس حضور نور می‌شود حضوری که شاید در حالت عادی در سطوح احساس نمی‌شود اما باتغییر تابش و ایجاد سایه‌های متفاوت احساسی بلورین را در زیر تاق برمی انگیزاند. نور در این میان نقش حکیمانه خویش را با ظهوری حیات بخش ایفا می‌کند و تاثیر وجودی خویش را در تراش الماس گونه فضا در هماهنگی شگفت انگیز با هندسه به جای می‌گذارد. نور بخشایش و رحمت الهی را بر آینه دل مومنین می‌تابد. اگر ان واجد بازتابش باشد انوار عالی الهی را به طرق مختلف نمایان می‌سازد. اما با وجود تکثر این بازتابش‌ها حرکت صعودی در ان‌ها دیده می‌شود و در انتها به یک خورشید یا شمسه در نور ازلی می‌رسند.&lt;ref&gt;رضا شاطریان، تحلیل معماری مساجد ایران، ص 4&lt;/ref&gt;

هندسه پیش تاق یا [[ایوان]] ورودی به صورت یک مستطیل کشیده شده است که عمدتاً با دو [[مناره]] در دو طرف ترکیب می‌شوند و با زبان سکوت شهادت می‌دهند که در این جا اتفاقی مقدس رخ می‌دهد. علاوه بر این تفاوت مقیاس و شکستنی که در خط اسمان عناصر اطراف خود ایجاد می‌کند بر حرکت رو به بالای ورودی بیشتر تاکید می‌کند. این عروج روحانی در پیش تاق یا موتیف‌هایی چون مناره‌ها و کاشی کاری‌ها برروی مناره‌ها به صورت اجر کاری و با طرح‌های اسلیمی مقرنس‌ها پیچ‌های تزیینی نیلی رنگ محیط و قوس‌های تیزه دار بیان می‌شود. فضای ورودی اغاز سفر عرفانی است که درون را به انچه شایسته رسیدن اوست سوق می‌دهد.&lt;ref&gt;رضا شاطریان-تحلیل معماری مساجد ایران-ص5&lt;/ref&gt;

== کارکردهای مسجد ==
مساجد به عنوان مهم ترین بناها در هر شهر و روستا همواره نقش‌های متعددی در زندگی اقشار مردم داشته‌اند. این بناها چون بزرگ ترین ساختمان‌ها بوده‌اند در اغاز نیازی به داشتن نشانی ویژه‌ای نداشته نگاه هر گذرنده‌ای را به سوی خود جلب می‌کردند اما پس از گسترش شهرها نخست با افزایش در گاه‌ها و نهادن توق بر بلند ترین جای ان و سپس با ساختن میل برج مناره در کنار و نزدیک ان ساکنان شهر را به عبادتگاه راهنمایی می کرده‌اند.&lt;ref&gt;کریم پیرنیا-معماری ایران دوره اسلامی-مجموعه مقالات-ص 6-7&lt;/ref&gt;
رفته رفته مسجد به عنوان چشم اندازی جغرافیایی و جلوه گاه هنر و ذوق ایرانی شهر را کاملاً تحت تاثیر خود قرار داد اما سیمای خاصی که مسجد در شهر به وجود می اورد و اثری که بر گسترش شهر می‌گذاشت. تنها به فضاهای فیزیکی و آرایش‌های هنری و ذوقی ان ختم نمی‌شد بلکه مسجد از گذشته کارکردهای گوناگونی داشته و اکنون هم این نقش‌ها را تا حدودی حفظ کرده است. این نقش‌ها عبارتند از:
* مرکز ارشاد و تبلیغ اسلامی و کانون رعایت قواعد و قوانین خاص.
* اعتقاد به عبادت نمازگزاران و نیایش به خدا از عوامل و انگیزه‌های بنیاد و ایجاد مساجد است.&lt;ref&gt;رضا شاطریان-تحلیل معماری مساجد ایران-ص 35&lt;/ref&gt;

== محدودیت‌ها ==
در [[ایران]]، ساخت‌وساز مسجد توسط اهل سنت در شهرهای بزرگ با محدودیت زیاد و طبق مقررات می‌باشد. به نقل شبکه خبری [[بی‌بی‌سی]]، [[حکومت جمهوری اسلامی ایران|حکومت جمهوری اسلامی]] به اعضای اقلیت [[اهل سنت]] ایران، اجازه داشتن مساجد در «شهرهای بزرگ»، برای انجام مراسم مذهبی و نمازهای جمعه و اعیاد مذهبی را نمی‌دهد.&lt;ref&gt;[http://www.bbc.co.uk/persian/iran/2011/08/110830_l39_moulavi-abdulhamid_fitr-prayers.shtml اعتراض مولوی عبد الحمید به جلوگیری از برگزاری نماز عید اهل سنت]، بی‌بی‌سی فارسی&lt;/ref&gt;
هم‌چنین در [[عربستان سعودی]] ساخت هرگونه [[پرستش‌گاه|عبادت‌گاهی]] به غیر از مسجد ممنوع است.&lt;ref&gt;[http://www.radiofarda.com/content/f8_bishops_blast_saudi_grand_mufti/24526340.html جنجال بر سر فتوای مفتی سعودی درباره دعوت به تخریب کلیساها]، رادیو فردا&lt;/ref&gt;

شهر [[آتن]] تنها پایتخت یک کشور اروپایی است که با بیش از500 هزار مسلمان، مسجدی رسمی ندارد. همچنین مسلمانان یونانی و مسلمانان مقیم این کشور از داشتن گورستانی برای دفن مرده های خود نیز محروم هستند.&lt;ref&gt;[http://www.irna.ir/fa/News/81788982/ آتن، شهر بی مسجد] . [خبرگزاری جمهوری اسلامی(ایرنا) http://www.irna.ir ]&lt;/ref&gt;
 
در تاریخ [[۲۹ نوامبر]] [[۲۰۰۹ (میلادی)|۲۰۰۹]] میلادی، اکثریت مردم سوئیس با شرکت در یک [[همه‌پرسی|همه‌پرسی عمومی]]، به «ممنوعیت احداث مناره در سوئیس»، رای مثبت دادند.&lt;ref&gt;[http://www.bbc.co.uk/persian/world/2009/11/091129_nh_swiss_minarets.shtml سوئیسی‌ها به ممنوعیت ساختن مناره رای دادند]، بی‌بی‌سی فارسی&lt;/ref&gt;

== نگارخانه ==
&lt;gallery&gt;
پرونده:Kaaba mirror edit jj.jpg|[[مسجد الحرام]] در [[مکه]]
پرونده:Mescidi nebevi.JPG|[[مسجد النبی]], مسجد پیامبر در [[مدینه]]
پرونده:Aqsa Facade.JPG|[[مسجدالاقصی]] در [[اورشلیم]]
پرونده:Grande Mosquée de Kairouan, vue d'ensemble.jpg|[[مسجد جامع قیروان]] (تونس), the oldest and most prestigious mosque in the Muslim West
پرونده:Umayyad Mosque Yard.jpg|[[مسجد اموی دمشق]] در [[دمشق]]
پرونده:Al-Azhar (inside) 2006.jpg|[[مسجد الازهر]] in [[قاهره]]
پرونده:Meshed ali usnavy (PD).jpg|[[حرم علی بن ابی‌طالب]] در [[نجف]]
پرونده:Kerbela Hussein Moschee.jpg|[[حرم حسین بن علی]] در [[کربلا]]
پرونده:Quba.jpg|[[مسجد قبا]] در [[مدینه]], قدیمی ترین مسجد جهان
پرونده:MinaretMosqueeZitounaTunis.JPG|[[Al-Zaytuna Mosque]] in [[تونس (شهر)]]
پرونده:Kairo Ibn Tulun Moschee BW 4.jpg|[[مسجد ابن طولون]] in [[قاهره]]
پرونده:Great Aleppo mosque 176.jpg|[[مسجد جامع حلب]]
پرونده:Spain Andalusia Cordoba BW 2015-10-27 13-54-14.jpg|[[مسجد قرطبه]]
پرونده:Sultan Hasan Mosque3.JPG|[[مسجد سلطان حسن]] در [[قاهره]]
پرونده:Alaedin Camii.JPG|[[Alaeddin Mosque]], [[قونیه]]
پرونده:Jamé Mosque Esfahan courtyard.jpg|[[مسجد جامع اصفهان]]
پرونده:SamarkandBibiKhanym.jpg|[[مسجد بی‌بی خانم]] در [[سمرقند]]
پرونده:Friday Mosque in Herat, Afghanistan.jpg|[[مسجد جامع هرات]]
پرونده:Edirne 7333 Nevit.JPG|[[مسجد سلیمیه]] در [[ادرنه]]
پرونده:Sultan Ahmed Mosque Istanbul Turkey retouched.jpg|[[مسجد سلطان احمد]] in [[استانبول]]
پرونده:012 PertevniyalCami.JPG|[[Pertevniyal Valide Sultan Mosque]] در [[استانبول]]
پرونده:Jama Masjid, Delhi.jpg|[[مسجد جامع دهلی]]
پرونده:Badshahi Mosque July 1 2005 pic32 by Ali Imran (1).jpg|[[مسجد بادشاهی]] در [[لاهور]]
پرونده:Wikipedia-mosquee-kruszyniany.jpg|18th-century [[Lipka Tatars|Tatar]] mosque, [[Kruszyniany]] village, [[لهستان]]
پرونده:Niujie Mosques02.jpg|[[مسجد نیوجی]] در [[پکن]]
پرونده:Great Mosque of Djenné 1.jpg|[[Great Mosque of Djenné]] in [[مالی]]
پرونده:Minangkabaumosque.jpg|Mosque in [[سوماترای غربی]]
پرونده:GD-FR-Paris-Mosquée012.JPG|[[مسجد پاریس]]
پرونده:Shah Faisal Masjid, Islamabad.JPG|[[مسجد شاه فیصل]], [[اسلام‌آباد]]
پرونده:7الفاتح 1.jpg|[[Al Fateh Grand Mosque]], [[منامه]]
پرونده:Masjid Putra.jpg|[[Putra Mosque]], [[پوتراجایا]]
پرونده:Istiqlal Mosque Monas.jpg|[[مسجد استقلال]] در [[جاکارتا]]
پرونده:Shat Gombuj Mosque 0016.JPG|The Sixty Dome Mosque, Bangladesh
پرونده:TaipeiMosque.JPG|[[Taipei Grand Mosque]] in [[تایپه]]
&lt;/gallery&gt;

== جستارهای وابسته ==
* [[ساختمان‌های مذهبی]]
* [[مسجدالاقصی]]
* [[کلیسا]]
* [[کنیسه]]
* [[فهرست مسجدها]]
* [[مناره]]

== منابع ==
{{پانویس|۲}}
* [http://www.tebyan.net/index.aspx?pid=21259]، تبیان.

== پیوند به بیرون ==
{{ویکی‌انبار|Mosque}}
{{Wikiquote}}
* [http://www.tabnak.ir/fa/news/255896/مشهورترین-مساجد-دنیا-تصاویر مشهورترین مساجد دنیا+ تصاویر] وبگاه تابناک

{{مکان‌های مقدس اسلامی}}
{{موضوعات اسلام}}
{{شخصیت‌ها و اعلام قرآنی}}
{{شیعه-افقی}}

[[رده:طراحی ایرانی]]
[[رده:فرهنگ اسلامی]]
[[رده:مسجدها]]
[[رده:معماری مسجد]]</text></page>