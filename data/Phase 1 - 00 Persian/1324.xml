<page><title>خط نستعلیق</title><text>{{جعبه اطلاعات-نیاز}}
[[پرونده:Hafez Ghazal.svg|250px|بندانگشتی|چپ|[[بیت (شعر)|بیتی]] از [[حافظ]] با خط نستعلیق]]

[[پرونده:Nasta'liq script 2.jpg|بندانگشتی||250px]]

[[پرونده:Nizami's Divan - Nasta'liq calligraphy style.jpg|بندانگشتی||250px]]

[[پرونده:Heart diagram-fa.PNG|بندانگشتی|چپ|250px|{{نستعلیق|رونگاره و شمای قلب به خط نستعلیق.}}]]

'''خط نستعلیق'''، (متشکل از لغات عربی '''نسخ''' و '''تعلیق'''&lt;ref name="amid"&gt;.فرهنگ عمید&lt;/ref&gt;) یکی از شیوه‌های نگارش [[خط]] در خوشنویسی فارسی است. این خط در ایران شکل گرفت و بیشتر هم در ایران رواج دارد و [[خوشنویس|خوشنویسان]] ایرانی بیشتر با این خط به هنرنمایی می‌پردازند. خط نستعلیق معرف روح و فرهنگ ایرانی است و از آن در نوشتن متن‌های ادبی و غیرمذهبی [[فارسی]]، [[اردو]] و به ندرت [[عربی]] استفاده می‌شود.

خط نستعلیق نشانه‌ای بارز از طبع و سلیقه زیبایی شناختی ایرانیان است و بی‌شک زیباترین و ظریف‌ترین خط در میان خطوط اسلامی است تا جایی که آن را به‌حق «عروس خطوط اسلامی» لقب داده‌اند.&lt;ref name="Annemarie Achimmel"&gt;Annemarie Achimmel&lt;/ref&gt;

اگر چه [[میر علی تبریزی]] (درگذشت ۸۵۰ ه‍. ق) را واضع این خط معرفی کرده‌اند اما به نظر می‌رسد که خط نستعلیق پیش از او نیز وجود داشته و میرعلی تبریزی در سده نهم هجری برای اولین بار خط نستعلیق را تحت قاعده و قوانین خوشنویسی درآورده است و به حدی رسانده که به‌صورت خطی مستقل و قابل رقابت با [[خطوط ششگانه]] درآید.

در سده یازدهم هجری [[میر عماد]] مشهورترین خوشنویس ایرانی این شیوه از خوشنویسی را به تکامل رساند و در اوج ظرافت و زیبایی قطعاتی ماندگار نوشت. در روند تاریخی خط نستعلیق به دربار [[گورکانیان هند]] و کاتبان [[امپراتوری عثمانی]] نیز راه یافت که به ویژه در [[هندوستان]] آثار ارزنده‌ای از این خط پدید آمد. پس از دوره‌ای از رکود، خط نستعلیق در اوایل دوران [[قاجار]] جان تازه‌ای یافت و در اواخر این دوران تحت تأثیر صنعت نوظهور [[چاپ سنگی]] تحولی جدید را تجربه کرد. هم‌اکنون خط نستعلیق توسط اساتید قابلی با مهارت و هنرمندی تمام نوشته می‌شود و بیش از پیش ارزش هنری یافته است.

== نام‌گذاری ==
اغلب محققان بر این باورند که این خط از درآمیختن دو خط [[نسخ]] و [[تعلیق]] به‌وجود آمد که «نسخ تعلیق» نامیده شد و بعدها به جهت کثرت استفاده به نام «نستعلیق» شهرت یافت. در کشورهای عربی این خط را «الخط الفارسی» یا گاهی به اشتباه «تعلیق» می‌نامند. خوشنویسان از دیرباز نستعلیق را به‌سبب زیبایی و ظرافت «عروس خطوط اسلامی» نامیده‌اند.

== ویژگی‌ها ==
در ساختار دستوری زبان فارسی، که هند و اروپایی است، بر خلاف عربی که ریشه سامی دارد، انتهای بسیاری از الفاظ و اسامی نیاز به یکی از حروف نهایی مدور دارد.&lt;ref name="Annemarie Achimmel"/&gt; خط نستعلیق دارای ظرافت‌ها و گردش‌های لطیفی در حرکت‌ها و شکل حروف است تا حدی که روحیه و ذوق هنری ایرانیان را به بهترین نحو به نمایش می‌گذارد. به نظر می‌رسد در شکل‌گیری نستعلیق خطوط مورد استفاده در ایران پیش از اسلام نظیر خط پهلوی مورد توجه بوده‌اند.&lt;ref&gt;Atiq R. Siddiqui P ۱۶&lt;/ref&gt;

در نستعلیق، زیبایی و تناسب، هماهنگی و استواری در حد کمال به هم آمیخته‌است. دوایر این خط بسیار زیاد است و عمده حرکات حروف و اجزاء آن بر اساس منحنی‌ها استوار است تا جایی که خطوط مستقیم و صاف بسیار نادر و تقریباً هیج است. این شیوه از خوشنویسی، فاقد علایم زیر و زبر و پیش است، هرچند در هنگام ضرورت می‌توان از علائم کوچکی بهره برد. نستعلیق برای نگارش حروف ویژه [[الفبای فارسی]] مانند «پ»، «چ»، «گ» و «ژ» تناسب کامل دارد و به‌خوبی سه نقطه این حروف در ترکیب‌بندی آن جا می‌افتد.

[[آرتور پوپ]] هنرشناس و ایرانشناس مشهور معتقد است که نسخ خطی کامل و متعادل است و تعلیق خطی تأثیرگذار و حاکم. با ترکیب ویژگی‌های این دو خط، نستعلیق که بسیار نوازشگر، شیک، آرام و ملایم است، به‌وجود آمده‌است. این نوع خط که ایرانی‌ها آن را ترویج داده‌اند تصویری عالی از تمدن و جهان‌دیدگی را به نمایش می‌گذارد.&lt;ref&gt;مرقعات خط&lt;/ref&gt;

== کاربرد ==
بیشترین کاربرد نستعلیق در نگارش کتب عادی، ادبی و متن‌های غیر مذهبی است. از ابتدای پیدایش تا کنون به ندرت متن‌های عربی نظیر [[قرآن]]، [[حدیث|احادیث]] یا [[دعا|ادعیه]] با این خط نوشته شده و اغلب دیوان شعرا و کتاب‌های ادبی با این خط نگارش یافته است. گویا روح نرم و سیال نستعلیق با لطافت ادبیات شیرین فارسی تأثیر متقابلی برهم دارند. تنها سه نسخه شناخته شده قدیمی در سراسر جهان از قرآن به‌خط نستعلیق وجود دارد، هرچند ممکن است برخی از ادعیه و مناجات را به نستعلیق پیدا کرد.&lt;ref name="Annemarie Achimmel"/&gt;
[[پرونده:Fatemeh-cal.JPG|250px|بندانگشتی|چپ|فلزکاری با طرح خط نستعلیق از نام [[فاطمه زهرا|فاطمه]] در [[تهران]]. [[نقطه]] حرف «[[ف]]» در خط نستعلیق به صورت یک صفحه بزرگ ساخته شده است.]]

== تاریخچه ==
[[پرونده:Miremad-1.jpg|بندانگشتی||250px| نمونه‌ای از خط نستعلیق اثر [[میرعماد]]]]
خط نستعلیق دومین خط خاص ایرانیان می‌باشد که پس از خط [[تعلیق]] در در اواخر سده هشتم و اوایل سده نهم هجری یعنی در [[عهد تیموری]] پا به عرصه وجود گذاشت. ابداع خط نستعلیق را به [[میر علی تبریزی]] (درگذشت ۸۵۰ ه‍. ق) نسبت داده‌اند.&lt;ref&gt;راهجیری، علی:۷۲–۷۵&lt;/ref&gt;&lt;ref&gt;فضائلی، حبیب‌الله. اطلس خط. ص ۴۴۴&lt;/ref&gt;&lt;ref&gt;منشی قمی، احمدبن حسین. گلستان هنر: شانزده&lt;/ref&gt; در رساله‌های قدیمی خوشنویسی داستانی نقل شده که میرعلی شبی در خواب پرواز [[غاز|غازهای]] وحشی را دید و حرکات سیال نستعلیق را از حرکات نرم بدن این پرندگان هنگام پرواز الهام گرفت.&lt;ref name="Annemarie Achimmel"/&gt;&lt;ref name="Atiq R. Siddiqui P۱۷"&gt;Atiq R. Siddiqui P۱۷&lt;/ref&gt; میرعلی تبریزی در اوایل قرن نهم هجری و همزمان با [[تیمور گورکانی]] می‌زیسته‌است. هر چند پیش از او نمونه‌هایی ابتدایی از نستعلیق موجود است&lt;ref name="Atiq R. Siddiqui P۱۷"/&gt; اما نقش میرعلی تبریزی در تدوین نستعلیق آنچنان مهم و اساسی بود که استادان بعدی از وی به عنوان ابداع کننده نام برده‌اند.

پس از وضع خط نستعلیق تقریباً بیشتر کتاب‌های فارسی با آن نگارش می‌یافت.&lt;ref&gt;فضائلی، حبیب‌الله. اطلس خط. ۴۴۵&lt;/ref&gt; نستعلیق به‌سرعت پله‌های ترقی را طی کرد و محبوبیتی تمام یافت. در ۸۳۳ به فرمان شاهزاده [[بایسنقر میرزا]] که خود خوشنویسی صاحبنام بود، [[شاهنامه بایسنقری]] به‌خط نستعلیق [[جعفر تبریزی]] کتابت شد&lt;ref&gt;دانشنامه جهان اسلام&lt;/ref&gt; که هم اکنون در کتابخانهٔ سلطنتی سابق در [[کاخ گلستان|موزه کاخ گلستان]] (ش ۴۷۵۲) موجود است. با این کار نستعلیق به‌عنوان خطی رسمی و در ردیف [[خطوط ششگانه]] مطرح شد.

در سده‌های آغازین پیدایش خط نستعلیق، دو سبک متفاوت از آن در نقاط مختلف ایران ظاهر شد؛ یکی شیوه [[جعفر تبریزی]] و [[اظهر تبریزی]] بود که بعدها [[سلطانعلی مشهدی]] آن را کامل‌تر کرد و در ناحیه [[خراسان]] و اطراف آن متداول شد؛ دیگری شیوه [[عبدالرحمن خوارزمی]]، خوشنویس دربار سلطان [[یعقوب آق قویونلو]] (ح: ۸۸۴–۸۹۴ ه‍. ق) است که در بخش‌های غربی و جنوبی ایران رواج یافت و بعدها فرزندان وی [[عبدالرحیم خوارزمی|عبدالرحیم]] و [[عبدالکریم خوارزمی|عبدالکریم]] و پیروانشان، آن را رواج دادند.&lt;ref&gt;یوسفی، غلامحسین. "خط و خطاطی":۸۹&lt;/ref&gt;&lt;ref&gt;فضائلی، حبیب‌الله. اطلس خط. ۴۴۸&lt;/ref&gt;

خط‌شناسان بر این باورند که از آغاز پیدایش خط نستعلیق به مدت یک قرن و نیم، ستاره درخشان آسمان خوشنویسی نستعلیق، [[میرعلی هروی]] بود؛ اما در نیمه دوم قرن ۱۰ ق. هنرمندی دیگر نستعلیق را به اوج تکامل و زیبایی رساند. «[[عماد الحسنی قزوینی]]» (۹۶۱–۱۰۲۴ ق) معروف به «میر عماد» خوشنویسی توانمند بود که آثار گذشتگان، حتی میرعلی هروی، را تحت‌الشعاع قدرت و صلابت قلم خود قرار داد&lt;ref&gt;بیانی، مهدی. احوال و آثار خوشنویسان: ۷۰۹&lt;/ref&gt; میر عماد در قرن یازدهم و در [[دوره صفویه]] زندگی می‌کرد و با ابتکار و خلاقیت خود و مهارت بالایی که در نستعلیق بدست آورد دارای سبک و مکتبی شد که هنرمندان خوشنویس سالیان بسیار پس از او از شیوه وی پیروی کردند. این پیروی تاکنون و نزدیک به ۴۰۰ سال است که همچنان کم و بیش ادامه دارد.

[[پرونده:17-9 3-1964-Saltingtaeppe Photo-Pernille-Klemp-f.jpg|بندانگشتی|چپ|250px|[[فرش ایرانی]] بیانگر [[هنر صفوی]] (حدود ۱۶۰۰ میلادی). در این فرش خط نستعلیق به کار برده شده است. ابعاد این فرش ۲۲۶ در ۱۶۲ سانتی‌متر می‌باشد.]]

پس از میرعماد نستعلیق کم‌کم جایگاه رفیع خود را در خوشنویسی جهان باز کرد. بسیاری از هنرمندان ایران و منطقه [[هرات]] را در پی تحولات سیاسی رخ داده پس از پایان حکومت [[تیموری]]، در سال ۱۵۰۶ دیار خود را ترک کردند و به [[هند]] رفتند. همچنین پس از قتل میرعماد به فرمان [[شاه عباس]] نیز بسیاری از خوشنویسان از دربار [[صفویان|صفوی]] به دربار [[گورکانیان هند]] یا [[عثمانی]] رفتند و خط نستعلیق را در آن سرزمین‌ها رواج دادند و از آنجا در بسیاری از کشورهای اسلامی راه پیدا کرد. به‌ویژه در شبه‌قاره هند نستعلیق به خط مورد علاقه گورکانیان هند تبدیل شد&lt;ref name="Annemarie Achimmel"/&gt; و آثار درخور توجهی در آن سرزمین به خط نستعلیق خلق شد.

در ایران پس از رکودی نسبی، که بر اثر افول دولت صفوی روی داد، در اوایل دوره [[قاجار]] دوباره نستعلیق با قدرت و زیبایی تمام اجرا شد و آثاری ماندگار در این عرصه به‌وجود آمد و هنرمندان بزرگی ظهور کردند.

سپس در قرن سیزدهم سبک و شیوه جدیدی در نستعلیق بوجود آمد. این کار به‌وسیله هنرمندی به نام «[[محمدرضا کلهر]]» صورت گرفت. در زمان کلهر صنعت چاپ به روش [[چاپ سنگی]] به ایران آورده شد. ظریف بودن حروف مانعی برای چاپ سنگی نستعلیق بود و همین امر سبب گردید که کلهر با تغییراتی در سبک و روش میر عماد شیوه تازه‌ای را برای نستعلیق بوجود آورد که مناسب برای صنعت چاپ باشد.

در اواخر دوره صفوی با شکستن حروف و تندنویسی خط نستعلیق شیوه‌ای معروف به [[شکسته نستعلیق|شکسته]] در ایران رایج شد که خود خطی مستقل است و سومین خط ایرانی به‌حساب می‌آید و خوشنویسان در این عرصه نیز آثاری بدیع پدید آورده‌اند.

امروزه هرچند با توسعه [[صنعت چاپ]] کاربرد کتابت نستعلیق محدود شده اما بسیاری از خوشنویسان ایرانی در نهایت قدرت به خلق آثار هنری قابل توجهی در این شیوه پرداخته‌اند. صدها و بلکه هزاران نمایشگاه خوشنویسی طی سال‌های گذشته در داخل ایران یا کشورهای دیگر برگزار شده و کتاب‌ها و آلبوم‌های ارزشمندی در این باب چاپ شده است. می‌توان گفت هرگز در طول تاریخ اینچنین قطعات مختلف هنری به‌ویژه در ابعاد بزرگ و قلم جلی نگاشته نمی‌شده است. در دهه‌های اخیر هنرمندانی خط نستعلیق را با روش‌های نقاشی ترکیب کرده‌اند و نوعی زمینه هنری بنام [[نقاشیخط]] بوجود آورده‌اند.

به طور خلاصه خط نستعلیق به تدریج از سده ۴ تا ۸ هجری به ویژه در [[خراسان بزرگ]] و [[آذربایجان]] شکل گرفت. در سده هشتم در [[هرات]] شکل واقعی خود را پیدا کرد و رسمیت یافت و در قامت خطی قابل رقابت با [[خطوط ششگانه]] قدیمی قد علم کرد؛ به نحوی که از آن پس اغلب کتاب‌ها و مطالب [[فارسی]] و شاید تمامی موتون غیر مذهبی به این خط نوشته شد. سپس در [[آسیای مرکزی]] و خراسان بزرگ ([[بخارا]]، [[مشهد]] و [[هرات]]) توسعه یافت و پس از آن بود که در [[قزوین]] و [[اصفهان]] در سده یازده به اوج شکوه و زیبایی خود دست پیدا کرد. سپس برای مدتی دربارهای [[گورکانیان هند|هند]] و تاحدی [[عثمانی]] مسکن و مأوای نستعلیق شد. پس از آن دوباره در [[شیراز]] و [[تهران]] به حیات و رشد خود ادامه داد.

نستعلیق خط ملی ایرانیان و عصاره زیبایی‌شناسی این مردمان است و در همه جا به عنوان سمبل هنر ایران شناخته می‌شود همچنین در تمامی اقوام و مللی که برای مدتی تحت نفوذ فرهنگ ایران بوده‌اند یا هستند و از این حوزه فرهنگی ارتزاق کرده‌اند محبوبیت و دلپذیری خود را دارد. هرچند بهترین نمونه‌های نستعلیق در هرات و مشهد و قزوین و اصفهان تولید شد اما آثار درخشانی از [[قاهره]] و [[استانبول]] گرفته تا [[دهلی]] و [[حیدرآباد (هند)|حیدرآباد]] نیز سراغ داریم.

== برخی از نستعلیق‌نویسان صاحب‌نام ==
{{اصلی|فهرست خوشنویسان ایرانی}}
{{Div col|cols=۳}}
* [[میر علی تبریزی]]
* [[میرزا جعفر تبریزی]]
* [[اظهر تبریزی]]
* [[سلطان علی مشهدی]]
* [[میر علی هروی]]
* [[مولانا جعفر خلیفه]]
* [[حافظ حاجی محمد]]
* [[عبدالرحمن خوارزمی]]
* [[عبدالرحیم انیسی خوارزمی]]
* [[سلطان‌علی سبز مشهدی]]
* [[سلطان علی قاینی]]
* [[سلطان محمد نور]]
* [[سلطان محمد خندان]]
* [[محمد ابریشمی]]
* [[کمال الدین میرجان]]
* [[مولانا محمد قاسم شادیشاه]]
* [[خواجه ابراهیم]]
* [[میر عماد حسنی]]
* [[علیرضا عباسی]]
* [[عبدالرشید دیلمی]] (رشیدا)
* [[نورالدین محمد لاهیجی]] (نورا)
* [[میرابراهیم]] (فرزند میرعماد)
* [[گوهرشاد (خوشنویس)|گوهرشاد]] (دختر میرعماد)
* [[عبدالجبار اصفهانی]]
* [[محمدصالح خاتون‌آبادی]]
* [[جمالا]] (حاجی جمال بن ملک محمد شیرازی)
* [[نورای اصفهانی]]
* [[محراب بیک]]
* [[میر ساوجی]]
* [[میر یحیی اصفهانی]]
* [[علاءالدین سبزواری]]
* [[درویش عبدی بخارائی]]
* [[میرمحمد مقیم تبریزی]]
* [[میرزاتقی مستوفی الممالک]]
* [[ابوتراب اصفهانی]] (ترابا)
* [[محمدصالح اصفهانی]]
* [[محمدحسین تبریزی]]
* [[معزالدین محمد کاشی]]
* [[میرخلیل قلندر]]
* [[بدیع‌الزمان تبریزی]] فرزند علیرضا عباسی
* [[محمد حسین کشمیری]]
* [[محمد مؤمن کرمانی]]
* [[عبدالرحیم عنبرین قلم]]
* [[عبدالله ترمذی مشکین قلم]]
* [[محمدعلی قمی]]
* [[حسن شاملو]]
* [[شاه محمد اشرفی]]
* [[میراحمد حسینی]]
* [[اسدالله شیرازی]]
* [[عباس نوری]]
* [[احمد شاملو مشهدی]]
* [[میرزا آقا خمسه‌ای]]
* [[فتحعلی حجاب]]
* [[وصال شیرازی]]
* [[میرحسین خوشنویس]]
* [[عبدالرحیم افسر]]
* [[میرزا محمد ابراهیم تهرانی]] (میرزا عمو)
* [[ابوالفضل ساوجی]]
* [[عبدالحمید ملک الکلامی]]
* [[محمدحسین شیرازی]]
* [[علی نقی شیرازی]]
* [[میرزا غلامرضا اصفهانی]]
* [[میرزا رضا کلهر]]
* [[عمادالکتاب]]
* [[علی اکبر پگاه قزوینی]]
* [[کیخسرو خروش]]
* [[عباس اخوین]]
* [[غلامحسین امیرخانی]]
* [[اباصلت صادقی]]
* [[حاج حسن خان شیرکوند]]
{{Div col end}}

&lt;small&gt;

== پانویس ==
{{پانویس|۲}}

== منابع ==
* راهجیری، علی. تاریخ مختصر خط و سیر خوشنویسی در ایران. تهران: مشعل آزادی، ۱۳۴۹
* فضائلی، حبیب‌الله. اطلس خط. اصفهان: انجمن آثار ملی اصفهان، ۱۳۵۰
* منشی قمی، احمدبن حسین. گلستان هنر. تصحیح احمد سهیلی خوانساری. تهران: بنیاد فرهنگ ایران، ۱۳۵۲
* یوسفی، غلامحسین. «خط و خطاطی». فصلنامه هنر، ۳۱ (تابستان و پاییز ۱۳۷۵): ۶۹–۹۹.
* بیانی، مهدی. احوال و آثار خوشنویسان، ج ۱ و ۲: نستعلیق نویسان. تهران: علمی، ۱۳۶۳؛
* ''دانشنامه جهان اسلام''. ذیل عبارت بایسنقر. منیژه ربیعی رودسری - گروه تاریخ
* Sarita Book House, Delhi، ''The story of Islamic Calligraphy'' ،Atiq R. Siddiq.
* The Metropolitan Museum of Art، ''Islamic Calligraphy'' ،Barbara Rivolta ،Annemarie Schimmel

== پیوند به بیرون ==
* [http://www.scict.ir/Portal/Home/ShowPage.aspx?Object=News&amp;CategoryID=72ec3b79-8eb2-40bf-8308-4888712e594a&amp;WebPartID=44f4f30f-84f9-48ff-a3a6-7c5be4da31c4&amp;ID=bd5c97cf-f6f4-48b2-a36f-c56c8eaa33fa نسخه جدید فونت نستعلیق با رفع اشکالات گذشته عرضه شد (نسخهٔ بتا ۲٫۰۰۱)]
* [http://www.scict.ir/Portal/File/ShowFile.aspx?ID=bea5ca36-1fdf-41d4-8818-c1a4f9c71081 دریافت مستقیم قلم نستعلیق از وب‌گاه شورای عالی اطلاع‌رسانی]
{{Commons category|Nasta'liq}}

{{خوشنویسی در جهان اسلام}}
{{زبان و الفبای عربی}}

{{خط-خرد}}

[[رده:الفبای عربی]]
[[رده:خوشنویسی اسلامی]]
[[رده:خوشنویسی ایرانی]]
[[رده:خط فارسی]]
[[رده:دستور خط]]
[[رده:طراحی ایرانی]]
[[رده:هنر ایرانی]]
[[رده:هنر در ایران باستان]]</text></page>