<page><title>شهرستان مهاباد</title><text>{{جعبه شهرستان ایران
|نام‌رسمی= شهرستان مهاباد
|عرض‌جغرافیایی =
|طول‌جغرافیایی =
|تصویر= Mahabad_County.png
|اندازه‌تصویر= 250px
|برچسب‌تصویر=
|استان= آذربایجان غربی
|نام‌های‌قدیمی=
|سال‌شهرستان‌شدن=
|جمعیت = ۲۱۵٬۵۲۹ نفر
|رشدجمعیت=
|تراکم‌جمعیت=
|زبان= کردی
|مذهب=
|مساحت= ۲۵۹۱ کیلومتر مربع
|ارتفاع=
|میانگین‌دما=
|میانگین‌بارش‌سالانه=
|شمارروزهای‌یخبندان=
|فرماندار=
|پیش‌شماره=
|وب‌گاه=
|شهرها= [[مهاباد]]{{سخ}}[[خلیفان]]
|بخش‌ها= [[بخش مرکزی (مهاباد)|مرکزی]]{{سخ}} [[بخش خلیفان (مهاباد)|خلیفان]]
}}
'''شهرستان مهاباد''' (کردی: مه‌هاباد) یکی از شهرستان‌های [[مردم کرد|کردنشین]]&lt;ref name="پورتال مهاباد"&gt;{{یادکرد وب |نویسنده = |نشانی=http://www.mahabadcity.ir/HomePage.aspx?TabID=4632&amp;Site=DouranPortal&amp;Lang=fa-IR |عنوان=معرفی مهاباد | ناشر =پورتال شهرداری مهاباد |تاریخ بازبینی=فوریه ۲۰۱۳ |نشانی بایگانی=http://www.webcitation.org/6EavG8MZu|تاریخ بایگانی=۲۱ فوریه ۲۰۱۳}}&lt;/ref&gt; [[استان آذربایجان غربی]] ایران است. مرکز آن شهر [[مهاباد]] است. این شهر در جنوب استان و در دامنه رشته جبال لند شیخان کوهستانی و خوش آب و هوا قرار دارد. مهاباد شهری است که در ساحل شرقی رودخانه مهاباد واقع شده‌است و امروز به خاطر قرار گرفتن در مرکز تلاقی سه استان آذربایجان شرقی، آذربایجان غربی و کردستان از اهمیت خاصی برخوردار است و به دلیل همین موقعیت استراتژیک اقامتگاه مسافران زیادی می‌باشد.

== تقسیمات کشوری ==
تقسیمات کشوری این [[شهرستان]]، بنابرآنچه در نتایج آمارگیری سرشماری سال ۱۳۸۵ کل کشور آمده‌است، بر حسب [[بخش]]، [[شهر]]، [[دهستان]] و [[روستا]] به شرح زیر است:&lt;ref name="آمار"&gt;[http://www.amar.org.ir/portal/faces/public/census85/census85.natayej/census85.abadipage پایگاه اینترنتی مرکز آمار ایران]&lt;/ref&gt;

=== بخش‌ها ===
* [[بخش مرکزی (مهاباد)|بخش مرکزی]]
* [[بخش خلیفان (مهاباد)|بخش خلیفان]]

=== شهرها ===
* شهر [[مهاباد]]
* شهر [[خلیفان]]

=== دهستان‌ها ===
دهستان‌های بخش مرکزی
* [[دهستان آختاچی غربی]]
* [[دهستان مکریان شرقی]]
* [[دهستان مکریان غربی]]
دهستان‌های بخش خلیفان
* [[دهستان کانی‌بازار]]
* [[دهستان منگور شرقی]]

== جغرافیا ==
شهرستان مهاباد با مساحت ۲۵۹۱ کیلومتر مربع و ۲۱۵٬۵۲۹ نفر جمعیت (بر اساس سرشماری سال ۱۳۹۰) در موقعیت طول جغرافیایی ۴۵ درجه و ۴۳ دقیقه شرقی و عرض جغرافیایی ۳۶ درجه و ۴۶ دقیقه شمالی ازاستوا قرار گرفته و با دو بخش، مرکزی و خلیفان دارای ۲۲۴ روستا دارای سکنه می‌باشد. مهاباد دارای آب و هوای کوهستانی با زمستانهای سرد و تابستانهای نسبتاً معتدل و چهار فصل بسیار جذاب است، رودخانه مهاباد از داخل شهر عبور می‌کند.

== مردم و زبان ==
%۹۵ از مردم این شهرستان به زبان [[کردی]] تکلم کرده و سنی مذهب (شافعی) می‌باشند و تنها ۲٪ از کل جمعیت این شهرستان را شیعیان تشکیل می‌دهند که اکثرا ترک زبان هستند. همچنین درگذشته، در این شهرستان اقلیتی از کلیمی‌ها و ارمنی‌ها نیز زندگی می‌کردند.&lt;ref name="پورتال مهاباد" /&gt;

== تاریخچه و وجه تسمیه ==
نام شهرستان مهاباد در گذشته به زبان ترکی ساوجبلاغ (در لهجه مهابادی: سابلاغ) بود که در زمان حکومت [[رضاخان]] به نام مهاباد تغییر داده شد. دربارهٔ واژه مهاباد تاکنون تعبیرات و معناهای گوناگونی گفته شده‌است. مهاباد را مادآباد نیز گفته‌اند که این تعبیر هیچ گونه دلیل قابل قبولی همراه ندارد. این شهر را مه‌آباد نیز گفته‌اند که اگر به معنای جایی باشد که همیشه مه آلود است این تعبیر نیز با واقعیت وفق نمی‌کند. در فرهنگ فارسی [[برهان قاطع]] درباره واژهٔ مهاباد چنین نوشته شده‌است که نام اولین پیغمبری است که به عجم مبعوث شد و کتابی آورد که آن را «[[دساتیر]]» خوانند. بعضی نیز براین اعتقاد هستند که مهاباد به معنای جایی است که بزرگان آن جا را آباد کرده‌اند.
این منطقهٔ قدیمی در زمان‌های پیشین مرکز نواحی کردنشین بوده و [[بطلیموس]] آن را [[داروشاه]] و [[راولیستون]] به نام [[داریاس]] نامیده‌است. امروز در ۳ فرسخی شهر فعلی، روستایی به نام دریاز (دریاس) مشهود است که از قرار معلوم شهر داریاس در همین نقطه واقع بوده‌است. در عصر [[هخامنشی]] منطقه، بخشی از امپراتوری عظیم هخامنشی بود و بعد از آن در زمان [[اسکندر]] بخشی از [[آتوپاتن]] ماد بود که ژنرال هخامنشی [[آتروپات]] و سپس جانشینانش بر آن جا حکومت کردند. در دوره [[صفویه]] ایالات غرب ایران میدان مبارزه و برخوردهای دو امپراتوری صفویه و [[امپراتوری عثمانی|عثمانی]] بود و حکام محلی در ولایات باختر به مقتضای توانایی یکی از دو امپراتوری هر بار تابع یکی از آن‌ها می‌شد. این شهر در گذشته بر اثر زلزله‌ای نابود و دوباره ساخته شد. پیرامون این شهر آثار تاریخی متعددی وجود دارد.

قسمتی از این منطقه در سال ۱۹۴۶ به رهبری [[قاضی محمد]] اعلام اسقلال کرد و جزئی از [[جمهوری مهاباد]] بود. مهاباد در زمان حاکمی به نام [[بداق‌سلطان]] روند رو به پیشرفت خود را شروع کرد. یکی از اهداف بداق‌سلطان برگرداندن مهاباد به زمان اوج بوده‌است.

== آثار تاریخی ==
تحقیقات مورخین و آثار کشف شده توسط باستان شناسان حاکی از آن است که منطقه شهرستان مهاباد حداقل از سده‌های اول هزاره اول پیش از میلاد مسیح یکی از مناطق مسکونی ایران باستان بوده‌است. یکی از این آثار کتیبه‌ای به خط میخی منسوب به ([[مینوآ]]) می‌باشد که بین سالهای ۸۱۲ تا ۷۷۸ قبل از میلاد سلطنت داشته‌است. کتیبه مذکور تا سال ۱۸۹۰ موجود بوده‌است. آثار دیگری مانند پلکان‌های سنگی و راهروهای زیرزمینی مشهور به برده کنته کشف گردیده که بر نفوذ و هجوم قوم دیگری بنام [[وانیها]] به منطقه دلالت دارد. از دوره [[مادها]] نیز آثاری از جمله یک گور بنام [[فقرهقا]] (فرهادگاه) بجامانده‌است.
بررسی آثار برجای‌مانده از زمانهای دور گذشته، نشانگر این امر است که تمدن و شهرنشینی در این منطقه از دوره [[مادها]] بوجود آمده‌است.

== جستارهای وابسته ==
* [[کردها]]
* [[جمهوری مهاباد]]
{{خرد}}

== منابع ==
{{پانویس}}
* صمدی، سید محمد؛ ''تاریخ مهاباد''

{{استان آذربایجان غربی}}

[[رده:شهرستان مهاباد]]
[[رده:شهرستان‌های استان آذربایجان غربی|مهاباد]]</text></page>