<page><title>قرن‌آباد</title><text>{{Coord|36|49|17|N|54|35|32|E|type:city_scale:50000_region:IR|display=title|notes=&lt;ref&gt;[http://geonames.ncc.org.ir/HomePage.aspx?TabID=4572&amp;Site=geonames.ncc.org&amp;Lang=fa-IR : کمیته تخصصی نام نگاری و یکسان سازی نام های جغرافیایی ایران :&lt;!-- عنوان تصحیح شده توسط ربات --&gt;]&lt;/ref&gt;}}'''روستای قرن آباد''' در ۲۰ کیلومتری شهرستان [[گرگان]] در [[استان گلستان]] قرار دارد و به لحاظ تقسیمات سیاسی- اداری وابسته به این شهرستان است. طول و عرض جغرافیایی روستا به ترتیب (۵۵ و ۵۳) و (۴۴ و ۳۶) بوده و ارتفاع آن از سطح دریا ۲۷۰ متر است.

== وضعیت طبیعی و اقلیمی روستا ==
از نظر وضعیت طبیعی و اقلیمی دارای آب و هوای نیمه خشک معتدل و نیمه مرطوب است و به دلیل قرار گرفتن در کناره‌های جنگل از درصد رطوبت بالایی برخوردار بوده به طوریکه میزان متوسط بارندگی سالانه آن ۶۲۵ میلیمتر است. این روستا جزء مناطق خوش آب و هوای شهرستان گرگان است و با داشتن رودخانه‌ای زیبا و [[جنگل]] محیط مناسبی برای زندگی پژوهشگران است.

== پیشینه روستا ==
از پیشینه این روستا اطلاعات تاریخی دقیقی ارائه نشده‌است. اما سرشناسان و سالمندان روستا همداستانند که روستا بسیار قدیمی بوده و از روستاهای همجوار خود قدمت بیشتری دارد. پیرامون وجه تسمیه روستا عده‌ای عقیده دارند که چون روستا دارای بنایی بسیار قدیمی است واژه قرن به همین جهت انتخاب گردیده‌است.
اغلب روستائیان [قرن آباد]بومیان روستایی و شاهکویی هستند که این روستا را برای زمستانگذرانی خود انتخاب کرده‌اند. از آنجا که اولین روستای اینترنتی ایران در شاهکوه شکل گرفت مردم این منطقه با ادبیات جدید [[فناوری]] اطلاعات و ارتباطات آشنا بوده و بسیاری از جوانان آنها با [[رایانه]] و اینترنت آشنا هستند. همین آشنایی باعث شد که درقرن آباد خود به تأسیس مرکز جامع خدمات ارتباطات و فناوری اطلاعات بپردازند. افراد بومی این مرکز را به نام کتابخانه مجازی می‌شناسند.

== وضعیت جمعیتی و آموزشی روستا ==
طبق آخرین آمار (اسفندماه ۱۳۸۲)، جمعیت روستا ۲۱۰۹ نفر و تعداد خانوار ۵۰۸ و درصد افراد باسواد ۷۳٪ است که از این تعداد ۷۶۳ نفر را زنان تشکیل می‌دهند. در این روستا بیش از ۳۰ خانم با تحصیلات کارشناسی ساکن هستند.
روستا همچنین دارای دو باب مدرسه راهنمایی و ابتدایی است که در دو شیفت اداره می‌شود:

== وضعیت اقتصادی روستا ==
غالب جمعیت قرن‌آباد به کار کشاورزی (۶۰٪) و دامداری (۳۰٪) مشغولند ولی عده‌ای نیز از طریق مشاغل آزاد و صنعتی (۱۰٪) گذران می‌کنند.
فراورده‌های کشاورزی روستا نیز پنبه، گندم، جو، برنج، سیب‌زمینی و [[سویا]] است. بیشتر دامداری آنها هم گاوداری است که از نظر تولید در بخش [[خودکفایی]] ابتدایی قرار دارند.

== سازمانها و تأسیسات اجتماعی روستا ==
* الف) شورای اسلامی روستا (تعداد اعضاء ۵ نفر)
* ب) [[خانه بهداشت]] و [[درمانگاه]]
* ج) مرکز مخابرات راه دور
* د) پایگاه بسیج شهید دستغیب 
* و) [[خانه ترویج]] و کتابخانه 
* ه) مدرسه ابتدایی شهید موسی گرزین
* ی) مدرسه راهنمایی ارشاد

== اماکن مذهبی روستا ==
* الف) امامزاده طیب از نوادگان امام موسی بن جعفر واقع در ۶ کیلومتری روستا
* ب) مسجد واقع در شرق روستا
* ج) [[حسینیه]] واقع در غرب روستا
* د) [[مهدیه]] واقع در مرکز روستا
* و) فاطمیه واقع در جنوب شرقی روستا
== منابع ==
{{پانویس}}

[[رده:روستاهای شهرستان گرگان]]</text></page>