<page><title>جمشید</title><text>{{کاربردهای دیگر}}
{{تحقیق دست اول}}
{{جعبه اطلاعات شخصیت‌های اسطوره‌ای ایران
|نام=جمشید
|تصویر =
|عنوان تصویر=
|اندازه تصویر=250px
| زادروز و زادگاه   =
| ناپدیدشدن   =
| وضعیت   =
| محل زندگی   =
| ملیت   =
| نام‌های دیگر   ="ییمَ" (یَمَه){{سخ}}جم
| تبار   =[[کیومرث]] (گیومَرتَ)
| شاگرد   =
| استاد   =
| پیشه   =[[پادشاه]]
| شناخته‌شده برای   =برپایی [[نوروز]]{{سخ}}ساختن ابزار جنگ{{سخ}}پوشش مردمان{{سخ}}دسته‌بندی مردمان و تقسیم کار{{سخ}}ساختمان‌سازی و خشت‌زنی{{سخ}}برآوردن گوهر{{سخ}}برآوردن بوهای خوش{{سخ}}ساخت [[کشتی (شناور)|کشتی]] و [[دریانوردی]]{{سخ}}[[ساختمان‌سازی]] و [[خشت‌زنی]]
| لقب   = جم
| دوره   =[[پیشدادیان|پیشدادی]]
| پس از   =[[تهمورث]]
| پیش از   =[[ضحاک]]
| مخالفان   =[[اهریمن]]{{سخ}}[[ضحاک]]
| درگذشت و مکان درگذشت  =
| علت مرگ    =کشته شدن و دونیم‌شدن بدستِ [[ضحاک]]
| دین   =
| مذهب   =
| منصب   =
| همسر   =پریچهر
| فرزندان   =
| والدین   = [[تهمورث]]&lt;sup&gt; یادکرد [[شاهنامه]]&lt;/sup&gt;{{سخ}}یا{{سخ}}''ویون‌گَهَنت''&lt;sup&gt; یادکرد [[اوستا]]&lt;/sup&gt;
| خویشاوندان   =
}}

'''جمشید''' یکی از پادشاهانِ اسطوره‌ای ایرانی‌است و قدمتی بس کهن دارد. نام او در ''[[اوستا]]'' و [[متون پهلوی]] و متن‌های دوران اسلامی آمده‌است. در [[اسطوره‌های ایرانی]] کارهایی سخت بزرگ به او نسبت داده شده‌است. جمشید در ''[[شاهنامه]]''، فرزندِ [[طهمورث]] و شاهی ''فره‌مند'' است که سرانجام به‌خاطرِ خودبینی و غرور [[فر|فرّه ایزدی]] را ازدست می‌دهد و به‌دستِ [[ضحاک]] کشته می‌شود.

== جمشید در اوستا ==
[[پرونده:Jamshid Halved.jpg|بندانگشتی|250px|نسخهٔ خطی ''شاهنامه'': ضحاک دستور داد تا جمشید را با ارّه به دو نیم کنند]]
جمشید در اوستا همان یِمه پسر ''ویوَهوَنت'' ''ویوَنگهَنت'' (ویونگهان) است که با یَمه پسر ''ویوَسوَنت'' اساطیر هندی مطابقت دارد. بنا بر آوانویسی آندریاس Yomo پسر Vihvohvont.&lt;ref&gt;Nacher.d.Ges.d.Wiss.zu Guttingen, 1913, II, p.363&lt;/ref&gt;
نام او در ''اوستا'' به‌گونهٔ «ییمَ» (یمه) آمده‌است. واژهٔ جمشید از دو بهره (قسمت) ساخته شده‌است: «جم» و «شید»؛ «جم» در اوستایی برابر با همزاد و «شید» برابر با خورشید به‌کار برده می‌شود.

در فرهنگ واژه‌های اوستا در پی نام جمشید چنین آمده‌است:{{سخ}}
«جمشید: دوران تابندگی و درخشش زندگی [[آریاییان]]. زمان جمشید زمانی بود که در آن مردمان به زدن خشت و ساختن ایوان و گرمابه و شهر، جام‌ها و آوندهای سفالین، رشتن و بافتن ابریشم و کتان و پنبه، برآوردن گوهرها از دل سنگ، ساختن کشتی و بو و عطر و می‌و... دست یافتند.

و چون خوش گذرانی در آن دوران به نهایت رسید با ستم ''بابلییان'' (ضحاک) روزگار خوش آریایی‌ها در نوردیده گشت و جمشید یا کشور آریایی به دست اژی‌دهاک به دو نیمه شد و ضحاکیان (بابلیان) هزار سال بر [[ایران زمین]] با ستم و سوختن و کشتن فرمانروایی کردند.»

بر پایه‌گذارش اوستا، زاده شدن جمشید، پاداشی بود که [[اهورامزدا]] در پی آماده ساختن نوشابهٔ [[هَوم]] برای نخستین بار بدست ویونگهان، پدر جمشید، به او داده شد. در اوستا [[هات]] ۹، چنین می‌خوانیم:

(۳)

«[[زرتشت]] بدو گفت:
درود بر هَومِ!
ای هَومِ!
کدامین کس، نخستین بار در میان مردمان جهان استومند، از تو نوشابه برگرفت؟
کدام پاداش بدو داده شد و کدام بهروزی بدو رسید؟»

(۴)

«آنگاه هَومِ اَشَوَن دوردارندهٔ مرگ، مرا پاسخ گفت:

نخستین بار در میان مردمان جهان استومند، «ویونگهان» از من نوشابه برگرفت و این پاداش بدو داده شد و این بهروزی بدو رسید که او را پسری زاده شد:
«جمشید» خوب رمه، آن فره مندترین مردمان، آن هور چهر، آن که به شهریاری خویش جانوران و مردمان را بی مرگ و آبها و گیاهان را نخشکیدنی و خوراکها را نکاستنی کرد.»

(۵)

«به شهریاری جم دلیر، نه سرما بود، نه گرما، نه پیری بود، نه مرگ و نه رشک [[دیو]] آفریده. پدر و پسر، هر یک [به چشم دیگری ] پانزده ساله می‌نمود.
[چنین بود ] به هنگامی که جم خوب رمه پسر ویونگهان شهریاری می‌کرد.»

گزارش اوستا در [[آبان یشت]]، کردهٔ هفتم، از چگونگی خواستار شدن جمشید پادشاهی را از [[اردویسور آناهیتا]] و دست یابی او به پادشاهی، چنین است:

(۲۵)

جمشید خوب رمه در پای ''کوه هُکَر''، صد اسب و هزار گاو و ده‌هزار گوسفند او را پیشکش آورد.

(۲۶)

و از وی خواستار شد:

ای اَرِدویسوَر اَناهیتا! ای نیک! ای تواناترین!
مرا این کامیابی ارزانی دار که من بزرگ‌ترین شهریار همهی کشورها شوم؛ که بر همهی دیوان و مردمان [ دُروَند ] و جادوان و پریان و «کَوی» ها و «کَرَپ» های ستمکار چیرگی یابم؛ که من دیوان را از دارایی و سود - هر دو - و از فراوانی و رمه - هر دو - و از خشنودی و سرافرازی - هر دو - بی‌بهره کنم.

(۲۷)

اَرِدویسوَر اَناهیتا - که همیشه خواستار زَور نیاز کننده و به آیین پیشکش آورنده را کامروا کند - او را کامیابی بخشید.

پادشاهی جمشید دورانی بوده که در آن نه سرما و نه گرما ی بسیار بوده و جهان از مرگِ [[دیو]] آفریده پاک بوده‌است.&lt;ref&gt;آبان یشت. ۵–۲&lt;/ref&gt;

بنا بر گزارش اوستا، جمشید پادشاهی بود که [[آریاییان]] را پس از یخبندانی بزرگ از سرزمین‌های سرد به بیرود، به سوی [[ایرانویج]] (مرکز نژاد و تخمهٔ آریا) رهنمون شد.

چکیدهٔ این گزارش چنین است که:

«[[اهورامزدا]] به جمشید هشدار می‌دهد که مردمانش گرفتار سه زمستان و یخ بندان هراس‌انگیز خواهند شد که در پی آن همگی زیوندگان از مردمان و جانوران و گیاهان نابود خواهند گشت. به راهنمایی اهورامزدا و برای چاره اندیشی در برابرچنین تبهکاری مرگباری، جم پناهگاهی ساخت که آن را ورجم کرد گویند و تخمهٔ گونه‌های جانوران و گیاهان و بهین مردمان را به آن جا برد و به دور از سرما و گزند آن نگاه داشت تا پس از به پایان رسیدن آن سرد زمستان‌های مهیب، که در پایان هزارهٔ [[اوشیدر]] پیش می‌آید و در پی گزند رسانی‌های دیو ملکوس مردم و جانوران مفید نابود می‌شوند، درهای این پناهگاه را بگشاید و دوباره جهان آبادان و آکنده از به گزیدهٔ زیوندگان نژاده و نیک تبار گردد.

پس جمشید چنان کرد و زمستان سخت فرا رسید، سی سد سال مردم به جم لابه می‌کردند که مردم و جانوران افزون شده‌اند و در ور جای نمی‌گیرند. پس جمشید از کوه ور بالا رفته و با گفتن واژهٔ [[سپندارمذ]] سه بار چوبدستش را بر زمین کوبید و با زمین چنین گفت که: فراز رو و فراخ شو، پس زمین در سه پستا (نوبت) فراخ شد.

پس از پایان سرما و یخ بندان، و با بازگشت زیوندگان از ورجم کرد به زمین زندگی دوباره بر زمین رونق گرفت و جهان از مردمان نیکو سرشت پر شد. کشت زارها سبز شدند و سرشار از گیاهانی شفا بخش که دشمن بیماری‌ها هستند و آن‌ها را از بین می‌برند. دیگر نه بیماری مرگ بار بود و نه تباهی و سیاه کاری. مرگ تنها در پی پیری روی می‌نمود یا کشته شدن؛ و به این گونه بزرگ‌ترین و کاراترین سلاح [[اهریمن]] که مرگ است ناتوان شد و نیروی خود را از دست داد.»

از این پناه گاه در اوستا با نام ''ورِ جم کرد'' یاد شده‌است. وَر در [[زبان اوستایی]] برابر با جای سر پوشیده، پناهگاه، غار است و کِرِتَ (کرد) برابر با فراهم کردن، پایه گذاشتن، ساختن است که ورجم کرد برابر می‌شود با ''پناهگاهی که جمشید ساخت.

در اوستا جمشید با دو پاژنام ''هووتور'' و ''سریره'' آمده‌است که هووتور برابر با دارندهٔ گله و رمهٔ خوب و سریره برابر با زیبا است.

در پایان کار و در پی یورش ''بابلیان'' (ضحاکیان) جمشید به دست ''ضحاک'' با ارّه به دو نیم شد. در اوستا واژهٔ ''ییمُو کِرِنت'' برابر است با: ''آنکه جمشید را به دو نیم کرد''.

اسم همسر و معشوقهٔ جمشیدشاه ''پریچهر'' بود.

== جمشید در شاهنامه ==
[[پرونده:Jamshid (The Shahnama of Shah Tahmasp).png|200px|بندانگشتی|چپ|نگاره جمشید در [[شاهنامه تهماسبی]]]]
* حکیم ابوالقاسم فردوسی:
{{شعر}}{{ب|چو خورشید تابان میان هوا|نشسته بر او شاه فرمانروا}}
{{ب|جهان انجمن شد بر تخت او|شگفتی فرو مانده از بخت او}}
{{ب|به جمشید بر گوهر افشاندند|مران روز را «روز نو» خواندند}}{{پایان شعر}}

در [[شاهنامه]] جمشید فرزند [[تهمورث]] و شاهی فرهمند است که سرانجام در پی خود بینی، [[فره ایزدی]] را از دست می‌دهد و به دست ضخاک کشته می‌شود.

پادشاهی جمشید در شاهنامه هفت صد سال است. کارهایی که انجام آن در شاهنامه به او نسبت داده شده‌است:
* ساختن ابزار جنگ: بر پایهٔ گزارش شاهنامه، نخستین کاری که جمشید پیش گرفت ساختن ابزار جنگ بود تا خود را بدان‌ها نیرو بخشدو راه را بر بدی ببندد. آهن را نرم کرد و از آن خود و زره و جوشن و خفتان و برگستوان ساخت.
* پوشش مردمان: سپس به پوشش مردمان گرایید و از کتان و ابریشم و پشم جامه ساخت و رشتن و بافتن و دوختن و شستن را به مردمان آموخت.
* بخش کردن مردمان به چهار گروه: پس از آن پیشه‌های مردمان را سامان داد و پیشه وران را گرد هم آورد. آنان را به چهار گروه بزرگ بخش نمود: مردمان دین که کارشان پرستش بود و ایشان را در کوه‌ها جای داد. دو دیگر جنگاوران، سه دیگر برزگران و دیگر کارگران و دست ورزان.
* ساختمان‌سازی و خشت‌زنی: دیوان که در فرمانش بودند را گفت تا خاک و آب را به هم آمیختند و گل ساختند و آنرا در قالب ریختند و خشت زدند. پس سنگ و گچ را به کار برد و خانه و گرمابه و کاخ و ایوان بر پا کرد.
* برآوردن گوهر: چون این کارها کرده شد و نیازهای نخستین مردمان برآمد، جمشید در فکر آراستن زندگی مردمان در آمد. سینهٔ سنگ را شکافت و از آن گوهرهای گوناگونی چون یاقوت و بیجاده و [[فلزات گران بها]] چون زر و سیم بیرون آورد تا زیور زندگی و مایه خوشدلی مردمان باشد.
* برآوردن بوهای خوش: آن گاه در پی بوهای خوش بر آمد بر [[گلاب]] و [[عود]] و [[عنبر]] و [[مشک]] و [[کافور]] دست یافت.
* ساختن کشتی و دریا نوردی: پس در اندیشهٔ گشت و سفر افتاد و دست به ساختن کشتی برد و بر آبها دست یافت و [[سرزمین‌های ناشناخته]] را یافت.

== جمشید در منابع هندی ==
اصل و منشأ یَمَه در [[ریگ ودا]] ذکر شده است:&lt;ref&gt;ریگ ودا، دهم، فصل ۱۷، بندهای ۱–۲&lt;/ref&gt;

۱. توَشتَر ازدواج دخترش را تدارک می‌بیند. با شنیدن این خبر همهٔ مردم جمع می‌شوند. مادر یمه زن ویوَسوَنت بزرگ، پس از عروسی نپدید شد.

۲. [عروس] نامیرا را از چشم میرندگان پنهان کردند، و عروس دیگری را به همان شکل آماده کرده به ویوَسوَنت دادند؛ و اَشوین‌ها از او زاده شدند. وقتی این اتفاق افتاد، سَرَنُیو دو جفت فرزند توأمان به دنیا آورد. (یعنی اَشَویَن‌ها و جفت یَمَه و یَمی)

ویوَسوَنت -پدر یمه- کسی است که برای آدمیان آتش را تهیه کرد؛ وی به وسیلهٔ پیک خود ماتَریشوَن، اَگنی را از جهان دیگر برای آنان فرستاد تا رابطهٔ نزدیکتری میان آدمیان و خدایان برقرار کند.

ماتَریشوَن، پیک ویوَسوَنت، از دور اَگنی ویشوانَرَه را همراه آورد.&lt;ref&gt;ریگ ودا، ششم، فصل ۸، بند ۴&lt;/ref&gt;

مردمان [اَگنی] پیک تیزرو ویوَسوَنت را که بر همهٔ آدمیان فرمانروایی دارد، همچون فانوسی که در هر خانه‌ای به روشنی می‌درخشد، پذیرفتند.&lt;ref&gt;ریگ ودا، چهارم، فصل ۷، بند ۴&lt;/ref&gt;

من برای تو، ای اَگنی، دعاها را همچون روغن در دهان می‌ریزم؛ پس خود را از میان خدایان بنما، زیرا تو، ای پیک ویوَسوَنت، برجسته‌ترین کسی هستی که خوشبختی را به همراه می‌آورد.&lt;ref&gt;ریگ ودا، هشتم، ۳۹، بند ۳&lt;/ref&gt;

اَگنی که او را اترون به وجود آورده، همهٔ دانش‌ها را می‌داند. او پیک ویوَسوَنت دوست یکدل یَمَه شده است.&lt;ref&gt;ریگ ودا، دهم، ۲۱، بند ۵&lt;/ref&gt;

از سرود معروف ریگ ودا، دهم، ۱۰، که مکالمه‌ای میان یَمَه و یَمی&lt;ref group="یادداشت"&gt;صورت‌های مؤنث (یَمی Yami، یَمگ (=جمگ)) در میان هندیان و ایرانیان، جدا از هم، تحول یافته است. در هجای اول مصوت i که در سنت ایرانی حفظ شده، احتمالأ ناشی از اشتباهی است: میان یَمَه و زَموس پهلوی ساسانی. صورت‌های ''ییمَ'' (Yima) و ''ییم'' (Yim) جایی ندارد. لازم به تذکر است که تبدیل مصوت a به i در کلمهٔ اوستایی به علت نیم مصوت y و طبق قواعد آواشناسی این زبان است و نه اشتباه. صورت پهلوی را هم باید جَم (Jam) خواند.&lt;/ref&gt; است، می‌توان استنباط کرد که هندیان با افسانه‌ای آشنا بوده‌اند که بنا بر آن یَمَه و خواهر توأمانش یَمی نخستین زوج بشر و پدر و مادر همهٔ آدمیان به شمار می‌آمده‌اند، و از زمان وداها چون این افسانه را مخالف تصورات اخلاقی می‌پنداشتند، آن را طرد کرده‌اند.&lt;ref&gt;{{پک|Mayrhofer|1976|ک=Kurzgefasstes Etymologsches Worterbuch des Altindischen|ص=227}}&lt;/ref&gt;

== جشن نوروز ==
بدینسان جمشید با خردمندی به همهٔ هنرها دست یافت و بر همه کاری توانا شد و خود را در جهان یگانه یافت. آن گاه انگیزهٔ برتری و خود بینی در او بیدار شد و در اندیشهٔ پرواز در آسمان افتاد:

فرمان داد تا تختی گران بها برایش ساختند و گوهر بسیار بر آن نشاند و دیوان که بندهٔ او بودند تخت را از زمین برداشتند و بر آسمان برافراشتند. جمشید در آن چون خورشید تابان نشسته بود و این همه به فر ایزدی می‌کرد. جهانیان از شکوه و توانایی او خیره ماندند، گرد آمدند و بر بخت و شکوه او آفرین خواندند بر او گوهر افشاندند و آن روز را که نخستین روز از فروردین بود، نوروز خواندند.

== ریشه‌ها و تحول افسانه جمشید ==
نخستین کسی که در بارهٔ افسانهٔ جم، از آغاز نشأت آن در دورهٔ هند و ایرانی تا زمان فردوسی به پژوهش پرداخته، روت است. او یَمه-یِمه و خواهرش را نخستین زوج بشر می‌داند که حاصل وصلت میان نور گنبد آسمانی (ویوَسوَنت) و ابر تاری که خبر از طوفان می‌دهد (سَرَنیُو) هستند. جمشید بنابر قدیمی‌ترین افسانهٔ مشترک آریایی‌ها، در نظر هندیان پدر و شاه فرزندان خود در جهان دیگر می‌گردد که در مرگ به دنبال او می‌روند، او سرور درگذشتگان است. از سوی دیگر ایرانیان، آن زمان آغازین را که در آن جمشید می‌زیست و آغاز شکل گرفتن زمین به صورت اقامتگاه دلپذیر جامعه بشری بود با خوبی‌ها و لذایذ متجلی می‌سازند، تصویری که معمولأ نیروی تخیل آن را در گذشته‌های دوردست جستجو می‌کند.&lt;ref&gt;''Die Sage Dschemschid'', Vol.IV, Roth, (ZDMG,1980),p.33-417.&lt;/ref&gt; ماکس مولر ویوسنت آسمان و سپیده دم را سرنیو و یمه را روز و خواهرش یمی را شب می‌داند.&lt;ref&gt;''Lectures on the Science of Language'', Vol.1, Max Muller, (second series,), P.481.&lt;/ref&gt; بنا به نظر اِهنی که بررسی او دربارهٔ جمشید می‌تواند نمونهٔ بدی از روش اسطوره شناسان باشد، جمشید خدای خورشید روز و شب است که نام یمه به معنای توأمان از آن جهت است، و خواهرش یمی که او نیز یکی از دو توأمان است، ماه رو به افزایش و ماه رو به کاهش است.&lt;ref&gt;''Der Vediseche Mythus des Yama'',Ehni, (Strassb, 1890), P.58.&lt;/ref&gt; آلفرد هیلبرانت می‌کوشد اثبات کند که یمه خدای ماه در دوران هندوایرانی بوده است.&lt;ref&gt;
Alfer. Hillebrandt, Vedische Mythologei, I, Breslau, p.501&lt;/ref&gt; اشپیگل نیز جمشید را نخستین انسان می‌داند و تأیید می‌کند؛ سقوط جم افسانه‌ای است مربوط به دوره‌ای متأخرتر که شاید تحت تأثیر تفکرات سامی گسترش یافته باشد.&lt;ref&gt;''Eranische Alterthumskunde'', Vol.1,Spiegel, ZDMG, P.530.&lt;/ref&gt; دارمستتر نیز جم را قهرمانی افسانه‌ای می‌داند که در اصل نخستین انسان بوده است.&lt;ref&gt;
Darmesteter, Zand-Avesta,II,p17&lt;/ref&gt;
این تصور در مورد طبیعت یمه-یمه مورد تأیید لوسین شرمن هندشناس نیز قرار گرفته است. اُلدنبرگ در کتاب خود «دین ودا» مسیر فکر ایران شناسان را دنبال می‌کند. به طوری که یِمه-یَمه را یک قهرمان بشری تخستین دوران بشر می‌داند. ویوَسوَنت پدر یمه نخستین قربانی کننده و پدر بشر است؛ و بنا بر عقیدهٔ اُلدنبرگ در همین‌جا می‌توان طبیعت واقعی ویوَسوَنت را دید؛ دلایلی که بدان توسل جسته‌اند تا او را خدای نور به شمار آورند، به نظر او محکم نمی‌آید. اصل یمه و یمی از گندروَهٔ آبها و ایزدبانوی (naiade) آبها منشعب شده است.&lt;ref&gt;{{پک|Oldenberg|1970|ک=Die Religion des Veda|ص=250-284}}&lt;/ref&gt;

در پسِ سنت ایرانی متأخرتر که جم را سومین یا چهارمین شاه (پس از هوشنگ و تهمورث یا پس از کیومرث، هوشنگ و تهورث) می‌داند، در اوستا شکل ابتدایی تر از افسانه دیده می‌شود که بنابر آن، فرمانروایی جم به تنهایی نخستین هزارهٔ تاریخ بشر را در برگرفته است. پیش از این اشپیگل و دارمستتر متذکر این موضوع شده‌اند.&lt;ref&gt;''Eranische Alterthumskunde'', Vol.1,Spiegel, ZDMG, P.504-523.&lt;/ref&gt;&lt;ref&gt;
Darmesteter, Zand-Avesta,II,p16&lt;/ref&gt;

== بارگاه یا تخت جمشید ==
[[پرونده:Takhtejamshid 1234.jpg|بندانگشتی|300px|چپ|از دوران پس از اسلام تا [[سده نوزدهم (میلادی)|سده نوزدهم]]، ایرانیان [[پارسه]] را منسوب به '''جمشید''' می‌پنداشتند]]
مطابق داستانها جمشید بر تختی می نشت که دیوان و پریان آن را به آسمانها می بردندو او با جامی که داشت جهان را نظاره می‌کرد. این تخت را [[ارگ جمشید]] می‌گفتند.

در [[شاهنامه فردوسی]] آمده‌است: {{نقل قول|جمشید پادشاهی عادل و زیبارو بود که [[نوروز]] را بر پا داشت و هفتصد سال بر [[ایران]] پادشاهی کرد. اورنگ یا تخت شاهی او چنان بزرگ بود که [[دیو]]ان به دوش می‌کشیدند.}}

اگر چه نام ''[[تخت جمشید]]'' در واقع «پارسَه»&lt;ref&gt;[http://www.ancientsites.com/aw/Article/490353 Parsa - &amp;#91;Persepolis&amp;#93;]&lt;/ref&gt; به معنای «شهر پارسیان» بوده است، اما صدها سال پس از حمله [[اسکندر]] و [[حمله اعراب به ایران|اعراب]] و در زمانی که یاد و خاطره پادشاهان هخامنشی فراموش شده بود، مردمی که از نزدیکی ویرانه‌های پارسه گذر می‌کردند، تصاویر کنده‌کاری شدهٔ تخت شاهی را می‌دیدند که روی دست مردم بلند شده‌است و از آنجا که نمی‌توانستند [[خط میخی]] کتیبه‌های حک شده روی سنگ‌ها را بخوانند، می‌پنداشتند که این همان '''اورنگ جمشید''' است که [[فردوسی]] در [[شاهنامه]] خود از آن یاد کرده است. به همین خاطر نام این مکان را تخت جمشید نهادند. بعدها که باستان‌شناسان توانستند خط میخی کتیبه را ترجمه کنند، دریافتند که نام نخستین آن پارسه بوده‌است.&lt;ref name="kohndiar"&gt;{{یادکرد|نویسنده =بهنام محمدپناه |کتاب =کهن‌دیار | ناشر =سبزان |صفحه =۷۰ |تاریخ =۲۷ فروردین ۱۳۹۰}}&lt;/ref&gt;

== عجایب هفتگانهٔ جمشید ==
افسانه‌ای دربارهٔ عجایب هفتگانه‌ای که جمشید آنها را ساخته و [[اسکندر]] از میان برده بود، در میان پارسیان بسیار محبوبیت دارد. این افسانه به نثر و به نظم در چند نسخهٔ خطی کتابخانهٔ ملی پاریس نسخه‌های شمارهٔ ۴۷ و ۱۰۲۲ و به آوانویسی پازند، در نسخهٔ خطی شمارهٔ ۵۰، و بعد در M52.3,M12.2.7 و M55.1d.22 بسیار محبوبیت دارد.

عجایب هفتگانه عبارتند از:
# چراغی که بی روغن همی سوخت.
# مرغی... که از خورشید سایه نمی‌کرد.
# بربطی... که دستهٔ لاجوردی و چهار تار [داشت]، چون باد بر او زدی، آواز همچون بربط آمدی، و گر کسی تپ لرزه داشتی، آواز بربط بشنودی، تپ لرزه بشد.
# مگسان زرین که همی پریدند، اگر کسی زهره خورده بودی آواز پر مگسان بشنودی، زهر از او بشدی.
# صراحی... که اندر مَیَزدی (میهمانی)، صد مرد بودی به نام هر مردی شرابی از هر رنگ اندر آن صراحی کردی.
# رودی آب... و اندر میان آب طاقی و اندر طاق تختی و بر تخت تندیسه‌ای همچو مردی اَبَرسان داوری نشسته. اگر دو کس با یکدیگر همیمالی (دشمنی، اختلاف) داشتی، پیش تندیسه دعوی کردی، آن کس که دروغ گفتی زیر آب شدی، آن کس که راست گفتی، بر روی آب پیش داور شدی.
# گنبدی نیمی ابیض و نیمی اسود تا اگر کسی از گیتی گذران شدی و شب سدیگر بام چهارم روان او بر گنبد پیدا آمدی، اگر بر نیمهٔ سپید بودی، بهشتی. اگر نیمهٔ سیاه بودی دروند (کافر، بی‌دین) بودی یعنی دوزخی.&lt;ref&gt;{{پک|Rescher|1976|ک=Sachindex zu Wustenfelds Ausgabe ven Jaquts Mugam el-Buldan|ص=7}}&lt;/ref&gt;

== رفتن فره ایزدی از جمشید و تاختن ضحاک بر ایران زمین ==
از آن پس جمشید به خودکامگی گرایید و [[فره ایزدی]] از او رخت بست و کار پادشاهی به نابسامانی رسید و ضحاکیان به ایران زمین تاختند. در یشت ۱۹ (بندهای۳۴–۳۸) با جزئیات بیشتری نقل می‌شود که چگونه خطای جم (دروغ) باعث شد که خورنَه را در سه نوبت از دست بدهد. خورنه تجلی ویژهٔ آتش است که بنا بر اعتقاد زردشتیان، تاجدار قانونی قانونی را همراه می‌کند و از دست غاصب می‌گریزد، تا در دریای اساطیری وروکَشَه پنهان شود، همان گونه که اگر شاه قانونی به زندگی خلاف عدالت و قوانین ایزدی و اجتماعی بپردازد، فره از او جدا می‌گردد. فره در سه نوبت یا در سه قسمت از جم جدا شد، و هر بار فره یا بخش از فره به صورت پرندهٔ وارِغنَه گریخت. نخستین خورنه را ایزد مهر تیزگوشِ هزار هنر گرفت، دومی را [[فریدون|ثرَیتَونَه]] مغلوب کنندهٔ دیو [[ضحاک|اَژی دهاکَه]]، سومی را [[گرشاسپ|کرَساسپَه]]، یکی دیگر از اژدهاکشان محبوب گرفت که در پایان جهان نقشی را بر عهده دارد: او تا پایان جهان در دشت اساطیری پیشانسی (بندهش، فصل ۲۹، بندهای ۷–۹) در خواب است، بعد بیدار می‌شود تا اَژی دهاکَه را که از بند خود در کوه دماوند&lt;ref&gt;بهمن یشت، فصل ۳، بندهای ۶۰–۶۱&lt;/ref&gt; گریخته است، در نبرد نهایی بکشد.&lt;ref&gt;
Charpenteir, Kleine Beitrage z.indoirani. Mythologie,Upps. Univ. Arsskr, 1911, p. 59&lt;/ref&gt;

اسطورهٔ از دست رفتن سه بارهٔ «خورنَه» را مشکل می‌توان تفسیر کرد. وِسترگارد، همداستان با اندیشه‌های معمول زمان خود، آن را یک طبیعت گرایی نمادین به شمار می‌آورد.&lt;ref&gt;
1852,(Westergaard, Bidrag til den oldiranske Mythologi (oversigt over d.kgl. da. vid. Selskabs Forhand&lt;/ref&gt;
دارمستتر این دو توجیه را پیشنهاد می‌کند: یا سخن از سه فرهٔ متفاوت است؛ در این صورت منظور سه آتش جنگجویان (آذرگشنسب)، موبدان (آذرفرنبغ) و کشاورزان (بُرزین مهر) است که دومی را میثرَه (مهر)، اولی را کرساسپَه (گرشاسپ) و سومی را ثرَیتَونَه (فریدون) برگرفت، یا اینکه سخن از سه حرکت از یک فرهٔ واحد است، و بنابراین، ترتیب میثرَه- ثرَیتَونَه- کرساسپَه را باید ترتیبی تاریخی و مبتنی بر گاهشماری دانست.&lt;ref&gt;
Darmesteter, Zand-Avesta,II,p625&lt;/ref&gt;

{{ب|بر او تیره شد فره ایزدی |به کژی گرایید و نا بخردی}}
{{ب| پدید آمد ازهر سویی خسروی |یکی نامجویی ز هر پهلوی}}
{{ب|سپه کرده و جنگ را ساخته |دل از مهر جمشید پرداخته}}
{{ب|کی اژدها فش بیامد چو باد |به ایران زمین تاج برسر نهاد}}

=== گریختن جمشید از ضحاک ===
پس جمشید از ایران گریخت و تا صد سال کسی از او با خبر نبود تا گماشتگان ضخاک او را در دریای چین یافتند و به پیش ضحاک بردند و او جمشید را با ارّه به دو نیم کرد:

{{شعر}}
{{ب|صدم سال روزی به دریای چین | پدید آمد آن شاه ناپاک دین}}
{{ب|چو ضحاکش آورد ناگه به چنگ | یکایک ندادش زمانی درنگ}}
{{ب|به آرش سراسر به دو نیم کرد | جهان را ازاو پاک بی بیم کرد}}
{{پایان شعر}}

در پایان نخستین هزارهٔ تاریخ بشر جم به دست دیوان که خدمتگزاران اژی دهاکَه بودند گرفتار شد و با ارهٔ هزار دندانه‌ای دو نیم گردید،&lt;ref&gt;یشت ۱۹ بند 46، بندهش بزرگ، جاماسپ نامه&lt;/ref&gt; کسی که جم را بنا به فرمان ضحاک یا به همدستی او اره کرد، سپیتُیورَه، در پهلوی سپیتُور یا سپیتُیور&lt;ref&gt;یشت 19 بند 46، بندهش فصل 31 بند 5، جاماسپ نامه&lt;/ref&gt; بود که بنا بر بندهش&lt;ref&gt;بندهش، فصل 31 بند 3&lt;/ref&gt; برادر طهمورث و جم بود، در حالی که در یشت ۱۹، او بیشتر چون دیو یا غولی ظاهر می‌شود. در دادِستان دینیگ&lt;ref&gt;دادِستان دینیگ، فصل 39 بند 18&lt;/ref&gt; آمده است که جم مشمول بخشایش آفریدگار شد؛ اما این قطعه حاوی افسانه‌ای تعلیلی است که هدف آن توجیه اصل و منشأ [[کستی]] است و این جوانه‌ای فرعی بر شاخهٔ بارور افسانهٔ جم است.

پرسشی که ضحاک دربارهٔ اعضای انجمن کرده است و علت اندوهمندی مردمی که گرد هم آمده بودند [هَمباستَگ=عموم] بعد از به دو نیم شدن جَم و فرمانروایی ضحاک، و دربارهٔ پاسخی که مردمان به ضحاک دادند یعنی اینکه جم از جهان نیاز و تنگدستی، گرسنگی و تشنگی، پیری و مرگ، شیون و مویه، سرما و گرما را که ناشی از روش افراط کارانه در آمیزش دیوان با آدمیان بود، دور کرد؛ و این نیز [که در آنجا آمده است] که جم کسی بود که آسایش را فراهم می‌آورد-یعنی که او چیزهای مطبوع برای مردمان فراهم می‌کرد- و او کسی بود که آرزوها را برآورده می‌کرد، به طوری که نیکبختی او مبتنی بر این بود که نسبت بدو حق‌شناس بودند-یعنی آدمیان او را برای درستکاریش بزرگ می‌داشتند.&lt;ref&gt;دینکرد نهم، 21، بندهای 2-6&lt;/ref&gt;

== جمشید در نوشته‌های فارسی میانه ==
از جمشید در نوشته‌های [[فارسی میانه]] بسیار یاد شده‌است.

=== فارس نامه ===
[[ابن بلخی]] در [[فارس نامه]] [[تخت جمشید]] را ساختهٔ جمشید دانسته و می‌گوید:

هر کجا صورت جمشید به کنده گرد کنده‌اند، مردی بوده‌است قوی، کشیده ریش و نیکو روی و جعد موی و در بعضی جاها صورت او گرد است و چنان است که روی در آفتاب دارد.

=== نوروز نامه ===
[[خیام]] در [[نوروز نامه]] پیدایش می‌را به دست یکی از نزدیکان جمشید به نام '''''شاه شمیران''''' دانسته‌است.

=== نفایس الفنون فی عرایس العیون ===
در [[نفایس الفنون فی عرایس العیون]] نوشتهٔ [[محمد ابن آملی]] پیدایش می‌به دست جمشید دانسته شده‌است:

[[عضد الدوله]] از [[صاحب ابن عباد]] می‌پرسد اول کسی که شراب بیرون آورد که بود؟ او جواب داد که جمشید جمعی را بر آن داشت تا نباتات و درختان گوناگون را بکارند و ثمرات آن را تجربه نمایند. چون میوهٔ رز چشیدند در او عزتی هر چه تمام تر یافتند و چون خزان شد در میوهٔ رز استحاله‌ای پدید آمد. جمشید دستور داد تا آب آن را بگیرند و در خمره کنند. پس از اندک مدتی در خمره آن تغییر حاصل شد «و از اشتداد غلیان حلاوت او به مرارت پیدا شد». جمشید در آن خمره را مهر کرد و دستور داد که هیچ‌کس از آن ننوشد، زیرا می‌پنداشت که زهر است. جمشید را کنیزک زیبایی بود که مدت‌ها به درد شقیقه مبتلا گشته و هیچ‌یک از اطباء نتوانستند او را معالجه کنند. با خود گفت مصلحت من در آن است که قدری از آن زهر بیاشامم و از زحمت وجود راحت شوم. قدحی پر کرد و اندک اندک از آن آشامید. چون قدح تمام شد اهتزازی در او پدید آمد، قدحی دیگر بخورد، خواب بر او غلبه کرد. خوابید و یک شبانه‌روز در خواب بود. همه پنداشتند که کار او به آخر رسید. چون از خواب برخاست از درد شقیقه اثری نیافت. جمشید سبب خواب و زوال بیماری پرسید. کنیز حال بازگفت. جمشید جملهٔ حکما را گرد کرد و جشنی برپا نمود و خود قدحی بیاشامید و بفرمود تا به هر یک قدحی دادند. چون یکی دو دور بگردید، همه در اهتزاز درآمدند و نشاط می‌کردند و آن را شاه‌دارو نام نهادند و در آن راه مبالغه می‌نمودند و در خوردن افراط می‌کردند.

همچنین گویند که جمشید جامی داشت که آن را [[جام جهان‌نما]] می‌گفتند و در آن احوال ملک خویش می‌دید.

از [[جام جم]] یا '''''جامِ جهان‌نما''''' در [[ادبیات فارسی]] نشانه‌های بسیاری می‌توان یافت.

== جمشید و پرورش ماهی ==
جمشید نخستین انسانی است که به پرورش ماهی، در ماهی خانه، پرداخت.
{{شعر}}
{{ب|بپرداخت آب میانگاه خاک | بپرورد ماهی در آن آب پاک}}
{{ب|ز جمشید ماند چنین یادگار | اگرچه برآمد بسی روزگار}}
{{ب|هنرور شده خاک ایران زمین | بشد زان سپس سوی ماچین و چین}}
{{پایان شعر}}

== لقب جمشید نزد پادشاهان ایرانی ==
بسیاری از پادشاهان ایرانی حتی در دوره‌های پس از اسلام به خود لقب جم‌جاه، جمشید جاه و جم اقتدار می‌دادند. این القاب در میان شاهان [[دوره صفوی]] و [[دوره قاجار]] بیش تر رایج بود. حتی [[ناصر الدین شاه]] به تقلید از تخت بارگاه [[ارگ جمشید]] تخت مرمرین بسیار گران‌قیمتی ساخته بود که اکنون در [[کاخ گلستان]] [[میدان ارگ]] (میدان ۱۵ خرداد) [[تهران]] است.

== جمشید در ادبیات معاصر فارسی ==
در ادبیات معاصر ایرانی، بر خلاف دوران ادبیات کلاسیک ایران که به کرات نام و سرگذشت جمشید موضوع اشعار شعرایی چون [[حافظ]]، [[مولوی]] و [[خیام]] قرار گرفته‌است، کمتر به این شخصیت پرداخته شده‌است. اما شاید [[محمد محمدعلی]] با ''رُمانِ جمشید و جمک''&lt;ref&gt;http://fidibo.com/book/3220-جمشيد-و-جمك-سرگذشت-جمشيد-شاه-نخستين-پادشاه-آريائيان&lt;/ref&gt; در سالِ ۱۳۸۴ از معدود نویسندگانی باشد که به بازآفرینی اساطیر کهن ایرانی، به زبان رمان روی آورده‌است.{{نشانه|*}}

== یادداشت ==
&lt;references group="یادداشت"/&gt;&lt;references group="یادداشت"/&gt;

== پانویس ==
{{پانویس|۲}}

== منابع ==
* برومند، جواد. ''نوروز جمشید''.
* عجم، محمد. ''خلیج فارس نامی کهن‌تر از تاریخ''
* رجایی بخارایی، احمدعلی. ''برگزیدهٔ شاهنامهٔ فردوسی''، به کوشش [[کتایون مزداپور]]، تهران: [[پژوهشگاه علوم انسانی]] و مطالعات فرهنگی، چاپ سوم ۱۳۸۱، ISBN 964-426-177-1
* در خصوص چگونگی معرب شدن کلمات و از جمله کلمات فارسی به کتاب {{به عربی|اللسان عربي}} شماره ۵۰ چاپ سازمان ایسیسکو ({{به عربی|المنظمة العربية للتربية و الثقافة و علوم مكتب تنسيق التعريب}}) مراجعه شود.
* بهرامی، احسان. به یاری فریدون جنیدی. فرهنگ واژه‌های اوستا. چاپ نخست. نشر بلخ ۱۳۶۹
* {{پاورقی|*}} [http://shahrgon.com/fa/news/93.html تحلیل «آدم وحوا» ، «مشی ومشیانه» و«جمشید وجمک» سه گانهٔ عشق محمدمحمدعلی، سامی صالحی ثابت]

{{پیشدادیان}}
{{مزدیسنا}}
{{اساطیر ایران}}
{{داده‌های کتابخانه‌ای}}
{{شاهنامه}}

{{شاهنامه-خرد}}

[[رده:اساطیر ایرانی]]
[[رده:اسطوره‌های طول عمر]]
[[رده:پادشاهان اساطیری]]
[[رده:شخصیت‌های شاهنامه]]
[[رده:مزدیسنا]]
[[رده:نام‌های ایرانی]]</text></page>