<page><title>مختوم‌قلی فراغی</title><text>{{Infobox writer
|name=مختوم‌قلی فراغی
|image=1959 CPA 2364.jpg
|image_size=200px
|alt=
|caption=
|pseudonym=
|birth_name=
|birth_date={{birth date|1724|5|18}}
|birth_place=[[حاجی‌قوشان]]، [[گنبد کاووس]]، [[شاهنشاهی ایران]]
|death_date=ح. {{death year and age|۱۸۰۷|۱۷۲۴}}
|death_place=
|resting_place=[[آق‌تقه قدیم]]، [[استان گلستان]]
|occupation= شاعری
|language=[[زبان ترکمنی]]
|nationality=
|ethnicity=[[ترکمن‌ها]]
|citizenship=
|education=
|alma_mater=
|period=
|genre=
|subject=
|movement=
|notableworks=
|spouse=
|partner=
|children=
|relatives=
|influences=[[خیام]]
|influenced=
|awards=
|signature=
|signature_alt=
|website=
|portaldisp=
}}
'''مختوم‌قلی فراغی''' (زادهٔ [[۱۱۱۲]] [[هجری خورشیدی|خورشیدی]]&lt;ref&gt;{{یادکرد وب| نشانی = http://www.turkmenstudents.com/modules/smartsection/item.php?itemid=153| عنوان = زندگینامه مختومقلی فراقی | تاریخ بازدید = ۱ خرداد ۱۳۸۹| تاریخ = | ناشر = پایگاه اطلاع‌رسانی دانش‌جویان و دانش‌آموختگان ترکمن ایران| زبان = فارسی}}&lt;/ref&gt; _ درگذشتهٔ [[۱۱۶۹]] یا [[۱۱۷۶]] [[هجری خورشیدی|خورشیدی]]&lt;ref group="پانویس" name="aa"&gt;اگرچه در برخی منابع به جا مانده تاریخ وفاتش ۱۷۹۰ ذکر شده‌است، اما به تازگی دست‌نوشته‌ای یافت شده که از مناظرهٔ شاعرانهٔ مختومقلی با [[ذنوبی]] (شاعر معروف) در سال ۱۷۹۷ میلادی (۱۱۷۶ خورشیدی) خبر داده‌است. در صورت درستی این دست‌نوشته تاریخ درگذشت او را باید حداقل هفت سال بعدتر یا پس از آن در نظر بگیریم. [http://www.bayragh.ir/modules/smartsection/item.php?itemid=74 منبع]&lt;/ref&gt;) شاعر [[ترکمنستان|
 ترکمن]] است که از بزرگترین شاعران [[زبان ترکمنی]] و یکی از مهم‌ترین شخصیت‌های مردم [[ترکمن]] به شمار می‌آید. وی در اشعار خود بیشتر به مسایل اجتماعی و سیاسی می‌پرداخت.&lt;ref&gt;{{یادکرد وب| نشانی = http://www.iribnews.ir/MainContent.aspx?news_num=226708| عنوان = نکوداشت مختومقلی فراقی درگلستان | تاریخ بازدید = ۱ خرداد ۱۳۸۹| تاریخ = | ناشر = واحد مرکزی خبر | زبان = فارسی}}&lt;/ref&gt;

== زندگی شخصی ==
مختومقلی در سال ۱۱۱۲ هجری شمسی در روستای [[حاجی‌قوشان]] در شمال شرق [[گنبد کاووس]] به دنیا آمد.&lt;ref&gt;در قلمرو مازندران، صمدی، معرفی شعرای ترکمن&lt;/ref&gt; برپایه برخی منابع محل تولد وی در منطقه‌ای به نام گینگ جای نزدیک مراوه تپه بوده است. پدرش [[دولت محمد آزادی]] از [[شاعر|شاعران]] سرشناس قرن دوازدهم [[ترکمن و گوگلان]] و مادرش ارازگل از طایفه [[گوکلان]]، تیره [[گرکز]] بودند.

تحصیلات ابتدایی و زبان‌های [[فارسی]] و [[عربی]] را نزد پدر خود آموخت، سپس برای تحصیل به [[مدرسه شیرغازی]] در [[خیوه]] رفت و پس از آن سفرهای دیگری نیز داشت؛ از جمله به [[بخارا]] و [[افغانستان]] و [[هندوستان]].

او در جوانی عاشق دخترخالهٔ خود منگلی شده بود که نتوانست به او برسد، پس از کشته شدن برادر بزرگ‌تر خود عبدالله در [[افغانستان]] که به درخواست [[احمد شاه درانی]] (بنیانگذار افغانستان فعلی) به آن‌جا رفته بود&lt;ref&gt;{{یادکرد وب| نشانی = http://www.bayragh.ir/modules/smartsection/item.php?itemid=74| عنوان = مختومقلی فراقی | تاریخ بازدید = ۱ خرداد ۱۳۸۹| تاریخ = | ناشر = بایراق | زبان = فارسی}}&lt;/ref&gt; با بیوهٔ برادر خود به نام آق قیز ازدواج کرد و از او دو فرزند به نام‌های بابک و ابراهیم داشت که هر دو در کودکی از دنیا رفتند.

بر پایهٔ برخی منابع&lt;ref group="پانویس" name="aa"/&gt; مختومقلی در سال ۱۱۶۹ ه. ش در کنار چشمهٔ اباساری در دامنهٔ کوه [[سونگی داغ]] درگذشت. او را در کنار روستای [[آق تقه]] در ۴۰ کیلومتری غرب [[مراوه‌تپه]] (شمال شرق [[استان گلستان]]) و در جوار آرامگاه پدرش به خاک سپردند.

== شعر ==
مختومقلی در شعر خود مسائل [[اجتماعی]] و [[سیاسی]] را مورد توجه قرار داده و به اتحاد [[ترکمن|ترکمن‌ها]] و تقبیح جنگ‌های آن دوران بخصوص حملهٔ [[نادرشاه افشار]] می‌پردازد. او در مورد حمله نادر به [[ترکمن|ترکمنها]] با وجود کمک‌های قبلی ترکمن‌ها در اوایل حکومت او شعری گفته که در آن نادر را فتاح و محکوم به فنا می‌نامد و از عواقب کشتار آگاه می‌کند:

{{شعر}}
{{ب|بوگون شاه سن ارتیر گدا بولارسنگ|ایلده دن گوندن جدا بولارسنگ}}
{{ب|بیرگون جانینگ چیقیپ فدا بولارسنگ|قازانارسنگ چوخ گناه نی سن فتاح}}
{{پایان شعر}}
{{شعر}}
{{ب|امروز شاهی، فردا گدایی|از ایل و زمان جدایی}}
{{ب|عاقبت روزی کشته و فدایی|خیلی گناهکاری ای فتاح}}
{{پایان شعر}}

پیش‌بینی او بزودی با ترور نادر شاه توسط یکی از اقوام خود به واقعیت پیوست.

او هم‌چنین مسائل اجتماعی هم‌چون [[چندهمسری]]، [[سوادآموزی]] و نقش زنان در جامعه، [[فقر]] و اختلاف طبقاتی و معضل [[مواد مخدر]] را مورد توجه قرار می‌دهد. او به دلیل اعتراض به [[ریا|ریاکاری]] دینی عالمان دورو و کنایاتش به [[روحانی|روحانیان]] و [[صوفی|صوفیان]] مورد تحریم قرار گرفته و محاکمه شده و به‌طور کلی مورد غضب اغلب خان‌ها و قدرتمندان زمان خود بود.&lt;ref&gt;امین گلی، ''تاریخ سیاسی و اجتماعی ترکمن‌ها''، اول، نشر علم، ۱۳۶۶، ص ۲۵۱–۲۴۹&lt;/ref&gt;

== آرامگاه ==
{{اصلی|آرامگاه مختومقلی}}
[[پرونده:Magtymguly Pyragy tamb.jpg|بندانگشتی|چپ|220px|[[آرامگاه مختومقلی فراقی]]]]
در دهه ۱۳۷۰ آرامگاهی برای مختوم‌قلی فراقی ساخته شد. ساخت این آرامگاه در سال ۱۳۷۸ پایان یافت و در ۲۸ اردیبهشت هم‌زمان با سال‌گرد تولد او با حضور و سخنرانی [[صفر مراد نیازوف]] رئیس جمهور وقت ترکمنستان و [[عطاالله مهاجرانی]] وزیر وقت فرهنگ و ارشاد ایران افتتاح شد.

در زادروز فراقی همواره جمعیت زیادی از مردم منطقه و مقامات دولت ایران و ترکمنستان برای برگزاری مراسم به این آرامگاه می‌آیند.

== اهمیت ==
بیشتر اشعار او در جنگ‌های آن دوران (جنگ‌های ترکمن‌ها با حکومت [[قاجار]] ایران، [[خان‌نشین خیوه]] و [[خان‌نشین بخارا]] و نیز جنگ‌های بین قبایل ترکمن) نابود شده، اشعار باقی‌مانده او در دههٔ ۱۸۷۰ توسط [[آرمینیوس وامبری]]، سیاح و شرق‌شناس [[مجارستان|مجار]] گردآوری شده و در کتابخانه [[بریتانیا]] نگهداری می‌شود. سه دهه پیش از وامبری هم مختومقلی توسط دو پژوهشگر [[لهستان|لهستانی]] به نام‌های بوریهو و آلکساندر شودزکو به دنیا معرفی شده‌بود.&lt;ref&gt;[http://www.turkmencarpet.ir/modules/news/article.php?storyid=43]&lt;/ref&gt;{{پیوند مرده}}

[[محمدعلی جمالزاده]] مختومقلی را [[فردوسی]] ترکمانان نامیده‌است.

== پانویس ==
{{پانویس|گروه=پانویس|۲}}

== منابع ==
{{پانویس}}

== پیوند به بیرون ==
{{چپ‌چین}}
* [http://www.magtymguly.com سایت مختومقلی (ترکمنی، فارسی، انگلیسی، ترکی)]
* [http://www.turkmenstudents.com/En/maghtoum.html Essay on Magtymguly's Philosophy of Upbringing]
* [http://www.gunesh.org/english/main.htm Essay on the life and works of the poet]
* [http://www.ruhnama.com Full text of the Ruhnama, with select quotes mentioning Magtymguly Pyragy.]
{{پایان چپ‌چین}}
{{استان گلستان}}

{{ترتیب‌پیش‌فرض:فراقی}}

[[رده:اهالی ترکمن ایران]]
[[رده:اهالی گنبد کاووس]]
[[رده:تاریخ ترکمنستان]]
[[رده:ترکمنستان]]
[[رده:ترکمن‌های اهل ایران]]
[[رده:درگذشتگان دهه ۱۸۰۰ (میلادی)]]
[[رده:رهبران مذهبی اهل ترکمنستان]]
[[رده:زادگان ۱۷۲۴ (میلادی)]]
[[رده:شاعران اهل ایران]]
[[رده:شاعران ترکمن]]
[[رده:صوفیان اهل ترکمنستان]]</text></page>