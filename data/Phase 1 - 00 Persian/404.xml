<page><title>تار</title><text>{{دیگر کاربردها}}
{{Infobox instrument
| name                  =تار
| names                 =
| image                 = Iranian tar.jpg
| image_capt            =
| background            = string
| classification        = [[سازهای زهی]] - مضرابی
| hornbostel_sachs      =
| hornbostel_sachs_desc =
| inventors             =
| developed             =
| range                 =[[پرونده:Tar Range.png|130px|center]]&lt;div align="center"&gt;(با کوک شور)&lt;/div&gt;
| related               = [[تنبور]]، [[سه‌تار]]
| musicians             =
| builders              =
| articles              =
}}
'''تار''' از سازهای زهی و ایرانی&lt;ref name="britannica1"&gt;[http://www.britannica.com/EBchecked/topic/583250/tar tar (musical instrument)]. Encyclopaedia Britannica. Retrieved on 2013-01-01.&lt;/ref&gt;&lt;ref name="iranchamber1"&gt;[http://www.iranchamber.com/music/articles/iranian_music_instruments.php Iran Chamber Society: Music of Iran: Iranian Traditional Music Instruments]. Iranchamber.com. Retrieved on 2013-01-01.&lt;/ref&gt;&lt;ref&gt;[http://www.sahbamotallebi.com/tar-instrument.html Tar: About Tar,Role of Tar as an instrument]. Sahbamotallebi.com. Retrieved on 2013-01-01.&lt;/ref&gt;&lt;ref&gt;[http://www.orientalinstruments.com/oriental/joomla/index.php?option=com_content&amp;view=article&amp;id=49 OrientalInstruments.com]. OrientalInstruments.com. Retrieved on 2013-01-01.&lt;/ref&gt;&lt;ref&gt;Jean During, Zia Mirabdolbaghi, Dariush Safvat, "Contemporary master's lesson from Darius Safvat
, Volume 1", Mage Publishers, 1991. p127:"Tat: The tar was probably developed in Shiraz and was exported, quite eraly, to Caucasia and Herat (Afghanistan)."&lt;/ref&gt;&lt;ref&gt;The tar was probably developed in Shiraz and was exported, quite early, to Caucasia and Herat (Afghanistan). About 1880, Caucasians modified the tar somewhat, and added some strings to it, without actually changing the principle of the ...
[https://www.google.com/search?tbm=bks&amp;hl=en&amp;q=inauthor:%22Dariush+Safvat%22&amp;btnG=%23hl=en&amp;tbo=d&amp;tbm=bks&amp;spell=1&amp;q=Jean+During,+Zia+Mirabdolbaghi,+Dariush+Safvat,+%22Contemporary+masters+lesson+from+Dariush+Safvat&amp;sa=X&amp;ei=EYPjUOATpNvTAaHJgKgG&amp;ved=0CC8QBSgA&amp;bav=on.2,or.r_gc.r_pw.r_qf.&amp;bvm=bv.1355534169,d.dmQ&amp;fp=fae9a684264dbb47&amp;bpcl=40096503&amp;biw=1603&amp;bih=804]&lt;/ref&gt; است که با [[زخمه]] نواخته می‌شود. تار در [[ایران]] و برخی مناطق دیگر [[خاورمیانه]] مانند [[تاجیکستان]]، [[جمهوری آذربایجان]] و [[ارمنستان]] و [[گرجستان]] و دیگر نواحی نزدیک [[قفقاز]] برای نواختن موسیقی کلاسیک این کشورها و بخش‌ها رایج است.&lt;ref&gt;http://www.iranchamber.com/music/articles/iranian_music_instruments.php&lt;/ref&gt;&lt;ref&gt;http://www.britannica.com/EBchecked/topic/583250/tar&lt;/ref&gt;&lt;ref&gt;http://www.farhangsara.com/musichist.htm&lt;/ref&gt; واژه تار خودش در فارسی به معنی رشته است. هرچند که ممکن است معنی یکسانی در زبان‌های تحت تأثیر [[فارسی]] و یا دیگر [[زبان‌های ایرانی]] تبار مثل [[کردی]] داشته باشد. این باعث شده است که کارشناسان ایرانی بر این باور باشند که تار ریشه مشترکی میان همه اقوام ایرانی تبار در جایی که از سوی [[ایرانیکا]] با قاطعیت به نام قاره فرهنگی ایرانیان نامیده شده دارد.&lt;ref&gt;http://www.college.columbia.edu/cct_archive/nov03/features5.php&lt;/ref&gt;

در گذشته تار ایرانی پنج سیم (یا پنج تار) داشت. [[غلامحسین درویش]] یا درویش خان سیم ششمی به آن افزود که همچنان به کار می‌رود.

== تاریخچه تار ==
تار در لغت ایرانی به معنی زه، سیم و از لحاظ ساز شناسی از گروه سازهای زهی مضرابی است.&lt;ref&gt;لغتنامه دهخدا.&lt;/ref&gt; بنابر روایتی تار از زمان [[فارابی]] (حدود سال ۲۶۰ هجری – سال ۳۳۹ هجری) موسیقیدان معروف ایرانی وجود داشته و بعد از وی توسط [[صفی الدین ارموی]] و دیگران به سمت کمال پیش رفته است. بر این اساس نمونه سلف تار مربوط به عهد صفوی (سال ۱۰۸۰ هجری) در تصویر زیر مربوط به نقاشی‌های کاخ هشت بهشت اصفهان&lt;ref&gt;سبک‌شناسی معماری ایرانی. محمد کریم پیرنیا. نشر معمار. ۱۳۸۳. ص۲۷۰&lt;/ref&gt; مشاهده می‌شود.
دو تصویر که یکی در سال ۱۷۷۵ میلادی و دیگری در سال ۱۷۹۰ میلادی در شیراز از تار نقاشی شده است نشان می‌دهد نواختن این ساز در دورهٔ زندیه در شیراز متداول و مرسوم بوده است. با این همه، نام نوازندهٔ مشخصی از این ساز در منابع دورهٔ زندیه دیده نمی‌شود و از این‌رو، احتمالاً این ساز در آن دوره نام دیگری داشته است.&lt;ref&gt;"Tar" in Great Islamic Encyclopaedia. [
http://www.cgie.org.ir/shavad.asp?id=123&amp;avaid=5689] (Persian)
این دو سند تصویری مؤید آن است که نواختن این ساز در دورهٔ زندیه در شیراز متداول و مرسوم بوده است. با این همه، نام نوازندهٔ مشخصی از این ساز در منابع دورهٔ زندیه دیده نمی‌شود و از این‌رو، احتمالاً این ساز در آن دوره نام دیگری داشته است. از تصاویر مربوط به دورهٔ زندیه کاملاً پیداست که این ساز به هنگام نواختن بر روی پا قرار می‌گرفته است
In a painting from Shiraz in 1790, the picture of Tar is evident and shows that it was used in the Zand era.
The Caucasian Tar and Afghanistan Chahar-Tar are also from the same related family.&lt;/ref&gt; سازِ تار با شمایل و مشخصات کنونی (کاسه و نقاره شبیه به دل روبروی هم، با دسته‌ای متصل دارای ۶ سیم طبق تصویر بالا) از زمان قاجار دیده شده است. [[مرتضی حنانه]] (استاد موسیقی ایرانی) در کتاب گامهای گمشده، تار را ساز ملی ایرانیان می‌داند.&lt;ref&gt;گامهای گمشده نوشته مرتضی حنانه.&lt;/ref&gt; مرحوم [[روح‌الله خالقی]] (استاد موسیقی ایرانی) در کتاب سرگذشت موسیقی می‌گوید: ساز (تار) بهمراه نام سازهایی دیگر در شعر [[فرخی سیستانی]] شاعر ایرانی (۳۷۰–۴۲۹) ذکر شده است (هر روز یکی دولت و هر روز یکی غژ * هر روز یکی نزهت و هر روز یکی تار).&lt;ref&gt;سرگذشت موسیقی ایرانی نوشته روح‌الله خالقی.&lt;/ref&gt; ساز تار ساخته و پرداخته ذوق ایرانی است (منحنی و قوس‌هایی که در ساخت تار دیده می‌شود در خوشنویسی و نقاشی و مینیاتور و معماری ایرانی جاری و ساری است) و طی سالهای متمادی کامل و کاملتر گشته است.&lt;ref&gt;معماری و موسیقی نوشته علی اکبر صارمی.&lt;/ref&gt; آخرین اصلاحات توسط درویش خان استاد موسیقی ایرانی(۱۲۵۱تهران_۲ آذر ۱۳۰۵تهران) با افزودن سیم ششم جهت تکمیل و وسعت دامنه صوتی تار انجام پذیرفته است. تار دارای ۲۸ پرده است (یعنی کمتر از سه اکتاو). آخرین الگوی منحصربه‌فرد ساخت تار نیز متعلق به سازگر مشهور ایرانی استاد یحیی دوم(۱۲۵۴–۱۳۱۰ه. ش) می‌باشد چه به لحاظ شاخص فنی و چه از لحاظ ذوقی همچنان که گره چوب را به شکل متقارن روی کاسه تار (در اصطلاح چهار گل) طراحی می‌نموده است. جنس چوب کاسه تار از درخت توت، دسته آن گردو می‌باشد.
[[پرونده:Hasht-Behesht Palace tar.jpg|بندانگشتی|230px|زنی در حال نواختن تار{{سخ}}نقاشی در [[هشت بهشت]] [[اصفهان]] ۱۶۶۹.]]

== ساختار تار ==
کاسهٔ تار بیشتر از کنده کهنه چوب توت ساخته می‌شود که هرچه این چوب کهنه‌تر باشد به دلیل خشک بودن تارهای آن چوب تار دارای صدای بهتری خواهد بود. پرده‌ها از جنس روده گوسفند و دسته و پنجه معمولاً از چوب گردو تهیه می‌شوند. شکل کاسهٔ تار مانند دو دل به هم چسبیده و از پشت شبیه به انسان نشسته‌ای است. تار قفقازی شکل کمی متفاوتی دارد و سیم‌های آن بیشتر است. جنس [[پرش از خرک]] از شاخ [[بز کوهی]] است. در دو طرف دسته از استخوان شتر استفاده می‌شود.
از لحاظی ساز تار به [[سه‌تار]] نزدیک است. از لحاظ شیوهٔ نوازندگی زخمهٔ عادی در تار به صورت راست (از بالا به پایین) است ولی در [[سه‌تار]] بالعکس است (از پایین به بالا). همچنین از نظر تعداد پرده‌ها نیز با هم شباهت دارند. صدای تار به دلیل وجود پوستی که روی آن است از شفافیت خاصی برخوردار است این پوست معمولاً پوست جنین گاو می‌باشد ولی از پوست ماهی نیز می‌توان استفاده کرد. به خصوص سازهایی که ساخت قدیم هستند از شیوهٔ صدای دیگری برخوردارند.

=== شکل ظاهری ===
قسمت کاسه (شکم) به دو قسمت بزرگ و کوچک تقسیم می‌شود که قسمت کوچک را نقاره می‌گویند. روی کاسه و نقارهٔ تار پوست کشیده می‌شود. خرک تار بر پوست کاسه تکیه کرده است. قسمت نقاره در انتهای بالایی به دسته (گردن) متصل شده است.
دستهٔ تار بلند و حدود ۴۵ تا ۵۰ سانتی‌متر است و بر کناره‌های سطح جلویی آن دو روکش استخوانی چسبانده شده است که این استخوان معمولاً از استخوان شتر تهیه می‌شود. دور دسته، پرده‌هایی عمود بر طول آن با فواصل معین بسته شده است. تعداد پرده‌ها امروزه ۲۸ است. سازهای قدیمی با تعداد ۲۵ پرده ساخته می‌شده است. جعبه گوشی (سر) در انتهای بالایی دسته قرار گرفته و از هر طرف سه گوشی بر سطوح جانبی جعبه کار گذاشته شده است.
تعداد سیم‌های تار شش است که از انتهای تحتانی کاسه شروع شده، از روی خرک عبور می‌کند و در تمام طول دسته کشیده شده، تا بالاخره به جعبه گوشی‌ها داخل و در آنجا به دور گوشی‌ها کشیده می‌شوند. سیم‌های شش‌گانه عبارتند از دو سیم سفید (پائین) که همصدا کوک می‌شوند، دو سیم زرد (همصدا)، یک سیم سفید نازک (بنام زیر) و بالاخره یک سیم زرد (بم)، که دوتای آخری غالباً به فاصله اکتاو کوک می‌شوند

== کوک تار ==
فاصله سیم‌های هم صوت سفید، نسبت به سیم‌های زرد غالباً «چهارم» و سیم‌های سفید نسبت به سیم بم معمولاً فاصله اکتاو یا هشتم را تشکیل می‌دهند (به این ترتیب اگر سیم‌های همصدای سفید را «دو» کوک کنیم، سیم‌های زرد باید غالباً «سل» و سیم بم «دو» یا «ر» کوک شوند). کوک تار در دستگاه‌ها و آوازهای مختلف تغییر می‌کند.

== ثبت اجرای آذربایجانی تار در یونسکو ==
{{اصلی| ادعاهای دیگران دربارهٔ میراث فرهنگی و معنوی ایران}}
در دسامبر ۲۰۱۲، [[یونسکو]] [[هنر اجرای آذربایجانی تار]] را در [[فهرست میراث فرهنگی و معنوی یونسکو|فهرست میراث فرهنگی و معنوی]] خود ثبت کرد. البته این امر مورد اعتراض جامعه هنری ایران (از جمله خانه موسیقی ایران)&lt;ref&gt;[http://www.iranhmusic.ir/misc.php?t=3&amp;id=710D540 خانه موسیقی ایران]&lt;/ref&gt; واقع شده است.&lt;ref&gt;[http://www.farsnews.com/newstext.php?nn=13910920001230 فارس نیوز]&lt;/ref&gt;

[[داریوش پیرنیاکان]] سخنگوی خانه موسیقی نسبت به ثبت ساز تار در فهرست میراث معنوی کشور آذربایجان در یونسکو، اعتراض کرد. وی که مسئولین فرهنگی ایران را مقصر می‌دانست، در واکنش به سخنان مسئولین فرهنگی کشور آذربایجان که گفته بودند «ما تار آذربایجان را ثبت کردیم نه تار ایرانی»،&lt;ref&gt;[http://ilna.ir/news/news.cfm?id=41858 ما تار آذربایجان را ثبت کردیم نه تار ایرانی]&lt;/ref&gt; گفت: «تبدیل شدن تار ایرانی به ترکی یک جعل تاریخی است. این ساز از ایران به جمهوری آذربایجان رفت و با برداشتن ربع پرده‌ها و کمی تغییر شکل، عنوان ساز ترکی را بر تار گذاشتند. حال سؤال من این است اگر این ساز ترکی است چرا از مقام‌های موسیقی ایران و دستگاه‌های این موسیقی استفاده می‌کنند.»&lt;ref&gt;[http://www.iranhmusic.ir/misc.php?t=21&amp;id=720C696 ثبت تار ایرانی به‌نام آذربایجان جعل تاریخی است/ نامه اعتراضی به وزیر ارشاد]&lt;/ref&gt;

تار قفقازی یا تار یازده رشته تاری کمی متفاوت با تار است و در حدود سال ۱۸۷۰ میلادی توسط [[صادق‌جان]] در شهر [[شوشا]] به وجود آمده است. ساخت آن کمی متفاوت است و رشته‌های آن بیشتر است.&lt;ref&gt;[http://www.atlasofpluckedinstruments.com/middle_east.htm Atlas of Plucked Instruments - Middle East]&lt;/ref&gt;

== نوازندگان تار ==
=== نوازندگان پیشین ===
{{Div col|cols=۳}}
* [[آقا علی‌اکبر خان فراهانی]]
* [[آقا حسینقلی]]
* [[میرزاعبدالله]]
* [[درویش خان]]
* [[علینقی وزیری]]
* [[موسی معروفی]]
* [[نصرالله زرین‌پنجه]]
* [[علی‌اکبر شهنازی]]
* [[مرتضی نی‌داوود]]
* [[عبدالحسین شهنازی]]
* [[غلامحسین بیگجه‌خانی]]
* [[لطف‌الله مجد]]
* [[عطا جنگوک]]
* [[فریدون حافظی]]
* [[جلیل شهناز]]{{Div col end}}
* [[محمدرضا لطفی]]

=== نوازندگان حاضر ===
[[پرونده:Tar shahnaz.ogg|بندانگشتی|به گوش جان بشنوید: تار استادانه جلیل شهناز بهمراه تمبک اسماعیلی (مایه حجاز ابوعطا)]]
{{Div col|cols=۳}}
* [[فرهنگ شریف]]
* [[هوشنگ ظریف]]
* [[حسین علیزاده]]
* [[محسن نفر]]
* [[داریوش طلایی]]
* [[داود آزاد]]
* [[کیوان ساکت]]
* [[داریوش پیرنیاکان]]
* [[حمید متبسم]]
* [[ارشد تهماسبی]]
* [[مجید درخشانی]]
* [[شهرام میرجلالی]]
* [[علی بیانی]]
* [[مازیار شاهی]]
* [[علی قمصری]]
{{Div col end}}

== سازندگان تار ==
{{ویکی‌گفتاورد}}
از سازندگان به نام این ساز در دوران [[قاجار]] می‌توان از [[اوس فرج‌الله]]، [[یحیی اول]] و [[یحیی دوم]] و عباس و جعفر صنعت و بعد از آنها به رمضانعلی شاهرخ و در دوران ما به استاد [[ابراهیم قنبری مهر]]، استاد [[رضا ژاله]] و[[حسین قلمی]]&lt;ref&gt;نصیری فر، حبیب‌الله، سیمای هنرمندان ایران (موسیقی، سینما، تئاتر)، جلد 2&lt;/ref&gt;

== پانویس ==
{{پانویس|۲}}

== منابع ==
* صد سال تار، انتشارات ماهور
* سازشناسی، نوشتهٔ پرویز منصوری

== پیوند به بیرون ==
{{ویکی گفتاورد}}
{{ویکی‌انبار-رده|Tar (lute)}}
{{سازهای موسیقی ایرانی}}
{{سوغات شهرهای استان کرمانشاه}}
{{سازهای موسیقی ارمنی}}

[[رده:تار|تار]]
[[رده:سازهای اهل ارمنستان]]
[[رده:سازهای زهی]]
[[رده:سازهای گرجستان]]
[[رده:سازهای موسیقی آذربایجانی]]
[[رده:سازهای موسیقی ایرانی]]
[[رده:سازهای موسیقی کردی]]
[[رده:نمادهای ملی ایران]]</text></page>