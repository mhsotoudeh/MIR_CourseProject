<page><title>کاریکاتور</title><text>[[پرونده:Rufus est caricature villa misteri Pompeii.jpg|کاریکاتور گرافیتی یک سیاستمدار در [[پمپئی]]|بندانگشتی]]
{{همچنین|کارتون}}
'''کاریکاتور''' یا '''کارتون''' نوعی نقاشی است که سوژهٔ دلخواه را به صورت مضحک و خنده آوری ترسیم می‌کند.

واژهٔ کاریکاتور&lt;ref&gt;caricatur&lt;/ref&gt; از فعل کاریکاره&lt;ref&gt;caricare&lt;/ref&gt; [[ایتالیا]]یی، به معنی بار کردن گرفته شده‌است. کاریکاره جریمه‌کردن و توبیخ‌کردن نیز معنی می‌دهد و به نظر می‌رسد که نخستین بار توسط شخصی به نام موسینی&lt;ref&gt;mosini&lt;/ref&gt; در سال ۱۶۴۶ میلادی به کار رفته باشد و او نیز به نوبه خود این واژه را کاراچی،&lt;ref&gt;carraci&lt;/ref&gt; یعنی نقاشی‌های خیابانی بلونیایی هم عصر خویش گرفته باشد. چرا که این [[نقاشی]]‌ها همواره دارای عناصری اغراق آمیز بودند که سوژه‌ها را مضحکه می‌کردند. همچنین ممکن است که کاریکاتو از واژهٔ کاراتره&lt;ref&gt;carattre&lt;/ref&gt; (caracter) و یا کارا&lt;ref&gt;cara&lt;/ref&gt; [[اسپانیا]]یی به معنای صورت اخذ شده باشد. عمده‌ترین بخش هر کاریکاتور صورت آن است. فی المثل در صورت‌های کاریکاتوری که [[آلبرشت دورر]]&lt;ref&gt;albrecht durer&lt;/ref&gt; و [[لئوناردو داوینچی]]&lt;ref&gt;leonardo davinci&lt;/ref&gt; هر دو مستقلاً حدود سال ۱۵۰۰ ترسیم کرده‌اند، صورتهایی با دماغ دراز و چانهٔ دراز مشاهده می‌کردند.

== تاریخچه پیدایش ==
هنر '''کاریکاتور''' خیلی پیش از پیدایش [[روزنامه نگاری]] و حتی اختراع صنعت [[چاپ]] در دنیا رواج داشته و در واقع عمری به درازای تاریخ مکتوب انسان دارد. این هنر در عصر باستان شناخته شده و رواج داشته است. اولین کاریکاتورهایی که در آنها مسائل سیاسی و اجتماعی مطرح شد، در حفاری‌های شهر پمپی به دست آمده که تقریبأ ۱۹۰۰ سال پیش در زیر گدازه‌های آتش فشانی پنهان بود. این کاریکاتورها بر روی ستون‌های سنگی کنده شده بود و در معرض دید همگان قرار داده می‌شد. در قرن اخیر اگر چه در نقاشی‌های نقاشان بزرگ قرن ۱۶ میلادی، از قبیل هولباین، بروگل نقشهای کاریکاتور فراوان به چشم می‌خورد، اما سنت کاریکاتور سازی که اساس آن تاکید بر جنبه‌های خنده آور اشخاص، موضوع کاریکاتور است. در قرن ۱۷ میلادی به دست آگوستینوکاراچی در [[ایتالیا]] پایه‌گذاری شد.

== اولین و معروفترین کاریکاتوریست‌ها ==
آگوستینو کاراچی نقاش ایتالیایی اولین هنر مندی بود که برای سرگرمی خود و دوستانش از چهره واقعی، تصاویر [[کمیک]] می‌کشید. کسانی که از کارگاه او دیدن می‌کردند، سوژه‌های تصاویری وی می‌شدند. این بازدید کنندگان چهره خود را به صورت [[سگ]]، [[خوک]]، [[قاطر]] و یا حتی [[پارچ]] آب و قرص [[نان]] می‌دیدند.

معروفترین کاریکاتوریست در قرن ۱۸ میلادی نقاش انگلیسی ویلیام هوگراث بود(۱۷۶۴-۱۶۹۷). هوگراث نمی‌خواست به عنوان یک کاریکاتوریست شناخته شود. در حقیقت کارهای وی بسیار جدی تر از کاریکاتورهایی بود که پیش از آن کشیده شده بود. در طرح هاو نقاشی‌های وی تمام چیزهای شیطانی و احمقانه در انگلستان آن زمان نشان داده شده است. او به ندرت چهره واقعی مردم را می‌کشید، اما شخصیت‌ها در تصاویر وی شامل آدمهای خوب و بد ،مستها، مردان و زنان مد پرست هستند. هوگراث هنرمندی بزرگ بود و نشان داد که یک کاریکاتوریست تا چه اندازه می‌تواند پر معنا باشد. دیگر هنر مندان انگلیسی برای نمایش زشتی و حماقت بویژه در سیاست از شیوه هوگراث پیروی کردند.
از جمله کاریکاتوریست‌های ایرانی به توکا نیستانی و مسعود مهرابی می‌توان اشاره کرد. مسعود مهرابی اولین ایرانی بود که چندین نمایشگاه کاریکاتور در خارج از کشور برگزار کرد و اولین ایرانی بود که جوایز بین‌المللی از جمله مدال نقره جشنواره کاریکاتور ژاپن و مدال برنز برلین را دریافت کرده است.
کاریکاتوریست‌های مشهور دیگر عبارتند از:
* [[توماس رولندسون]] (۱۸۲۷-۱۷۵۶)
* [[جیمز گیلری]] (۱۸۱۵-۱۷۵۷)
* [[جورج کرویک شانک]] (۱۸۷۸-۱۷۹۲)
* [[دیوید لوین]]
* [[گیرمو موردیلو]]

== انواع کاریکاتور ==
کاریکاتور از نظر شکل و طراحی پنج نوع است که عبارتند از:
# کاریکاتور ساده: در این کاریکاتور طراح، تناسب اعضای بدن انسان و اشیا را تغییر می‌دهد.
# کاریکاتور هجایی: این طرح‌ها کاریکاتورهایی هستند که ضمن تغییر عیب جو و ریشخند کننده نیز هستند. در کاریکاتورهای سیاسی، بیشتر از این طرح‌ها استفاده می‌شود.
# طرح‌های کمیک: معمولاً ژورنالیستها، صفحه فکاهی خود را از این طرح‌ها پر می‌کنند. هدف اصلی این طرحها بیشتر خنداندن خوانندگان روزنامه یا مجله است و طراح، اهداف تزیینی و یا اجتماعی را دنبال نمی‌کنند.
# طرح‌های ساده: نقش اصلی و اساسی آن انتقاد و تفسیر کارها و فعالیت‌های روزانه در روزنامه و مجلات است.
# طرح‌های فانتزی: این طرح‌ها هم کم و بیش کمیک هستند اما تخیل در آنها نقش اساسی دارد.
* [[فهرست کاریکاتوریست‌ها]]

== نگارخانه ==
در زیر مجموعه ای از چند کاریکاتور آورده شده است:
&lt;center&gt;
&lt;gallery&gt;
File:Books surrounded by smart phones.jpg|کتاب در محاصرۀ گوشی‌های هوشمند
File:Terorists come back home.jpg|بازگشت تروریست ها به خانه
File:Tomato high price.jpg|گرانی گوجه
File:رکود اقتصادی.jpg|رکود اقتصادی
File:سلفی با داور.jpg|سلفی با داور
&lt;/gallery&gt;
&lt;/center&gt;

== منابع ==
{{پانویس|۲}}
{{ویکی‌انبار-رده|Caricatures}}
* انیمیشن از نخستین گام‌ها تا اعتلا. بهروز غریب پور. دانشگاه هنر. چاپ اول. ۱۳۷۷
www.aftabir.com/articles/view/art_calture/caricature/c5c1128598498_caricature_p1.php/تاریخچه-پیدایش-کاریکاتور

{{کارتونیست‌های اهل ایران}}

[[رده:کاریکاتور]]
[[رده:کاریکاتوریست‌ها]]</text></page>