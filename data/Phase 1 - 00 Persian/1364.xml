<page><title>ویرجینیا وولف</title><text>{{جعبه زندگینامه
|نام_شخص= آدلاین ویرجینیا وولف
|نام_تصویر= George Charles Beresford - Virginia Woolf in 1902.jpg|thumb
|عرض_تصویر=200px
|توضیح_تصویر= آدلاین ویرجینیا وولف
|نام دیگر= آدلاین ویرجینیا استیون (Adeline Virginia Stephen)
|لقب‌ها=
|زمینه فعالیت= [[رمان‌نویس]]، [[مقاله‌نویس]]، [[ناشر]]، [[منتقد]]
|ملیت= {{flagicon|England}} [[انگلستان|انگلیسی]]
|اهل=انگلستان
|دوره=
|سال‌های فعالیت=
|محل زندگی=
|مذهب=بی خدا
|نهاد=
|همسر= [[لئونارد وولف]] [[۱۹۴۱ (میلادی)|۱۹۴۱]]-[[۱۹۱۲ (میلادی)|۱۹۱۲]]
|فرزندان=
|والدین= لسلی استیون
|آرامگاه=
|مدفن=
|پیشه=
|سبک=
|مکتب=
|آثار= [[اتاقی از آن خود]]{{سخ}}[[به سوی فانوس دریایی]]{{سخ}}[[خانم دالووی]]
|تاریخ_تولد= [[۲۵ ژانویه]] [[۱۸۸۲ (میلادی)|۱۸۸۲]]
|محل_تولد= [[لندن]]، [[انگلستان]]
|تاریخ_مرگ= [[۲۸ مارس]] [[۱۹۴۱ (میلادی)|۱۹۴۱]]{{سخ}}در سن ۵۹ سالگی
|محل_مرگ= [[انگلستان]]
|گفتاورد= قرن‌هاست که زنان به مثابه آیینهٔ درشت‌نمای این امکان را برای مردان فراهم آورده‌اند تا خود را دوبرابر بزرگ‌تر از آنچه هستند ببینند.
}}
'''آدلاین ویرجینیا وولف''' {{به انگلیسی|Adeline Virginia Woolf}} ([[۲۵ ژانویه]] [[۱۸۸۲ (میلادی)|۱۸۸۲]] - [[۲۸ مارس]] [[۱۹۴۱ (میلادی)|۱۹۴۱]])، بانوی [[رمان‌نویس]]، [[مقاله‌نویس]]، [[ناشر]]، [[منتقد]] و [[فمینیست]] انگلیسی بود که آثار برجسته‌ای چون ''[[خانم دالووی]]'' (۱۹۲۵)، ''[[به سوی فانوس دریایی]]'' (۱۹۲۷) و ''[[اتاقی از آن خود]]'' (۱۹۲۹) را به رشته تحریر درآورده‌است.

ویرجینا وولف در سال‌های بین دو جنگ جهانی از چهره‌های سرشناس محافل ادبی لندن و از مهره‌های اصلی انجمن روشنفکری بلومزبری بود. او در طول زندگی بارها دچار بیماری روانی دوره‌ای شد و در نهایت در سال ۱۹۴۱ به زندگی خود پایان بخشید.

== زندگی ==
آدلاین ویرجینیا استیون در سال ۱۸۸۲ در [[لندن]] به دنیا آمد. مادر او [[جولیا پرینسپ استیون]] {{به انگلیسی|Julia Prinsep Stephen}} (۱۸۴۶ الی ۱۸۹۵)در هند و از دکتر [[جان جکسون]] {{به انگلیسی|John Jackson}} و [[ماریا پتل جکسون]] {{به انگلیسی|Maria Pattle Jackson}} به دنیا آمده بود، که بعد به همراه مادر خود به انگلستان نقل مکان کرد و به عنوان مدل مشغول به کار شد.&lt;ref&gt;[http://libproxy.smith.edu/libraries/libs/rarebook/exhibitions/stephen/31a.htm Smith College libraries biography of Julia Prinsep Stephen]&lt;/ref&gt;
پدر او سر [[لسلی استیون]] {{به انگلیسی|Leslie Stephen}} نویسنده، منتقد و کوهنوردی معروف بود.&lt;ref&gt;Alan Bell, ‘Stephen, Sir Leslie (1832–1904)’, Oxford Dictionary of National Biography, Oxford University Press, Sept 2004; online edn, May 2006&lt;/ref&gt;
. پدرش، [[لسلی استیون]]، منتقد برجسته آثار ادبی عصر ویکتوریا و از [[فیلسوف]]ان مشهور [[لاادری]]گرا بود. اگرچه برادران او برای تحصیل به کمبریج فرستاده شدند، او تحصیلات رسمی دریافت نکرد و در منزل معلم خصوصی داشت.&lt;ref name="modernism.research.yale.edu"&gt;{{یادکرد وب |نویسنده = |نشانی= https://modernism.research.yale.edu/wiki/index.php/Virginia_Woolf|عنوان= Virginia Wolf | ناشر = The Modernism Lab at Yale University |تاریخ = |تاریخ بازبینی= ۲۵ ژوئیه ۲۰۱۶}}&lt;/ref&gt; ویرجینیا از کتابخانه غنی پدر بهره بسیاری برد و از جوانی دیدگاه‌های ادبی خود را که متمایل به شیوه‌های بدیع نویسندگانی چون [[جیمز جویس]]، [[هنری جیمز]] و [[مارسل پروست]] بود در مطبوعات به چاپ می‌رساند.

از دست دادن ناگهانی مادرش در سیزده سالگی و به دنبال آن درگذشت خواهر ناتنی‌اش دو سال بعد منجر به اولین حمله از رشته حمله‌های عصبی ویرجینیا وولف شد. با وجود این بین سالهای ۱۸۹۷ تا ۱۹۰۱، موفق شد در دانشکده زنان کالج سلطنتی لندن درسهایی (گاه تا حد مدرک) در زبان یونانی، لاتین، آلمانی و تاریخ بگذراند که مقدمات آشنایی او را با بعضی از پیشگامان مدافع آموزش زنان مانند کلارا پیتر، جرج وار و لیلیان فیتفول فراهم کرد. دومین حملهٔ عصبی او پس از مرگ پدرش در ۱۹۰۴ بود. در این دوران برای اولین بار دست به خودکشی زد و سپس بستری شد.&lt;ref name="modernism.research.yale.edu"/&gt;

ویرجینیا پس از مرگ پدرش در ۲۲ سالگی‌اش (سال [[۱۹۰۴ (میلادی)|۱۹۰۴]])، بعد از آنکه توانست از زیر سلطه برادر ناتنی‌اش جورج داک‌ورت آزاد شود، استقلال تازه‌ای را تجربه کرد. برپایی جلسات بحث دوستانه همراه خواهرش ونسا، و برادرش توبی و دوستان آنها تجربه نو و روشنفکرانه‌ای برای آنها بود. در این جلسه‌ها سر و وضع و جنسیت افراد مهم نبود بلکه قدرت تفکر و استدلال آنها بود که اهمیت داشت. علاوه بر این، ویرجینیا همراه خواهر و برادرش به سفر و کسب تجربه نیز می‌پرداخت. استقلال مالی ویرجینیا در جوانی و پیش از مشهور شدن، از طریق ارثیه مختصر پدرش، ارثیه برادرش، توبی که در سال [[۱۹۰۶ (میلادی)|۱۹۰۶]] بر اثر حصبه درگذشت و ارثیه عمه‌اش، کارولاین امیلیا استیون (که در کتاب ''[[اتاقی از آن خود]]'' بدان اشاره کرده است) به دست آمد.&lt;ref name=Noorbakhsh&gt;{{یادکرد| کتاب=اتاقی از آن خود |فصل=مقدمه مترجم |نویسنده=ویرجینیا وولف |مترجم=صفورا نوربخش |ناشر=انتشارات نیلوفر |سال=۱۳۸۴ |ویراستار=مژده دقیقی|چاپ=دوم|شابک=ISBN 964-448-214-X}}&lt;/ref&gt;

[[پرونده:Cameron julia jackson.jpg|بندانگشتی|عکس جولیا اِستیوِن، مادرِ ویرجینیا وُلف، توسط جولیا مارگارت‌کامرون]]
او در سال [[۱۹۱۲ (میلادی)|۱۹۱۲]] با لئونارد وولف کارمند پیشین اداره دولتی [[سیلان]] و دوست قدیمی برادرش [[ازدواج]] کرد و همراه با همسرش انتشارات هوکارث را در سال [[۱۹۱۷ (میلادی)|۱۹۱۷]] برپا کردند؛ انتشاراتی که آثار [[نویسنده|نویسندگان]] جوان و گمنام آن هنگام (از جمله [[کاترین منسفیلد]] و [[توماس استرنز الیوت|تی.اس. الیوت]]) را منتشر کرد.

== خودکشی و مرگ ==
ویرجینیا وولف طی [[جنگ]]های جهانی اول و دوم بسیاری از دوستان خود را از دست داد که باعث [[افسردگی شدید]] او شد و در نهایت در تاریخ ([[۲۸ مارس]] [[۱۹۴۱ (میلادی)|۱۹۴۱]]) پس از پایانِ آخرین [[رمان]]ِ خود به نام ''بین دو پرده نمایش''، خسته و رنجور از رویدادهای [[جنگ جهانی دوم]] و تحت تأثیر روحیهٔ حساس و شکنندهٔ خود، با جیب‌های پر از سنگ به «رودخانه اوز» در «رادمال» رفت و خود را غرق کرد. جسد او حدود یک ماه بعد در تاریخ ۱۸ آوریل توسط چند کودک در پایین دست رودخانه پیدا شد. جسد او در روز ۲۱ آوریل در حضور همسرش لئونارد سوزانده شد و خاکسترش در سایه درختی در باغجه‌ای به خاک سپارده شد.&lt;ref name="modernism.research.yale.edu"/&gt;

او در آخرین یادداشتِ خود با روحیه‌ای افسرده، برای همسرش چنین نوشت:
{{نقل قول|''عزیزترینم، تردیدی ندارم که دوباره دچارِ جنون شده‌ام. احساس می‌کنم که نمی‌توانیم یکی دیگر از این دوره‌های وحشتناک را از سر بگذرانیم؛ و اینبار بهبودی نخواهم یافت. شروع به شنیدنِ صداهایی کرده‌ام و نمی‌توانم تمرکز کنم؛ بنابراین کاری را می‌کنم که به گمانم بهترین کارِ ممکن است.''

''بهترین شادیِ ممکن را تو در اختیارم گذاشته‌ای. هرآنچه می‌توان بود، برایم بوده‌ای. می‌دانم که دارم زندگی‌ات را تباه می‌کنم، می‌دانم که بدون من می‌توانی کار کنی؛ و می‌دانم که خواهی کرد. می‌دانم.. گمان نمی‌کنم تا پیش از آغازِ این بیماریِ وحشتناک، هیچ دو نفری می‌توانستند از این شادتر باشند. بیش از این توانِ مبارزه ندارم. می‌بینی؟ حتی نمی‌توانم این را هم درست بنویسم. نمی‌توانم چیزی بخوانم.''

''می‌خواهم بگویم همهٔ شادیِ زندگی‌ام را مدیونِ توأم. تو با همه‌چیزِ من ساخته‌ای و به طرزی باورنکردنی نسبت به من مهربان بوده‌ای. همه‌چیز جز اطمینان به نیکیِ تو، مرا ترک گفته‌است. دیگر نمی‌توانم به تباه کردنِ زندگی‌ات ادامه دهم. گمان نمی‌کنم هیچ دونفری بتوانند آنقدر که ما شاد بوده‌ایم، شاد باشند.___ویرجینیا''&lt;ref&gt;{{cite web|last=Jones|first=Josh|title=Virginia Woolf’s Handwritten Suicide Note: A Painful and Poignant Farewell (1941)|url=http://www.openculture.com/2013/08/virginia-woolfs-handwritten-suicide-note.html|work=Open Culture|accessdate=28 August 2013}}&lt;/ref&gt;&lt;ref name="Rose"&gt;{{cite book|last=Rose|first=Phyllis|title=''Woman of Letters: A Life of Virginia Woolf''|publisher=Routledge|year=1986|page=243|isbn=0-86358-066-1|url=https://books.google.com/?id=Nco9AAAAIAAJ&amp;pg=PA243&amp;dq="I+don't+think+two+people+could+have+been+happier+than+we+have+been."|accessdate=24 September 2008}}&lt;/ref&gt;'''}}

او یکی از بنیان‌گذاران ''بنیادِ بلومزبری'' بود.

نخستین زندگی نامه‌نویس رسمی وولف خواهرزاده‌اش، کوئنتین بل است که گذشته از ویژگی‌های مثبت، چهره‌ای نیمه‌اشرافی و پریشان از او ترسیم کرده‌است. در دهه‌های [[۱۹۸۰(میلادی)|۱۹۸۰]] و [[۱۹۹۰ (میلادی)|۱۹۹۰]] پژوهشگران مختلفی دربارهٔ وولف نوشتند و به تدریج هم تصویر واقع‌بینانه‌تر و متعادل‌تری از وولف به وجود آمد و هم به اهمیت سبک و فلسفه او در ادبیات و نیز نقد فمینیستی پرداخته شد. [[جین مارکوس]] از پژوهشگرانی است که دربارهٔ سبک وولف کتاب نوشته است. او وولف را سیاسی سرسخت و مبارز می‌داند و استدلال می‌کند وولف با آگاهی ای که به طبقه اجتماعی و تأثیر آن بر رشد فردی داشته، نباید [[نخبه‌گرا]] محسوب شود.&lt;ref name="Noorbakhsh"/&gt;

== سبک ==
ویرجینیا وولف نویسنده رمان‌های تجربی است که سعی در تشریح واقعیت‌های درونی انسان دارد. نظرات [[فمینیسم|فمینیستی]] وی که از روح حساس و انتقادی او سرچشمه گرفته، در دهه ششم [[قرن بیستم]] تحولی در نظریات [[جنبش زنان]] پدیدآورد. وی در نگارش از سبک [[سیال ذهن (ادبیات)|سیال ذهن]] بهره گرفته است.

کتاب ''[[اتاقی از آن خود]]'' وولف در کلاس‌های آیین [[نگارش]] پایه‌های مختلف تحصیلی دانشگاهی تدریس می‌شود. علاوه بر اهمیت شیوه نگارشی آن، این کتاب ویژگی‌های نثر [[مدرنیسم|مدرنیستی]] را در [[مقاله]]‌نویسی وارد کرده و سبک جدیدی ایجاد کرده است. گذشته از این، ''اتاقی ازآن خود'' را شکل دهنده جریان نظری [[فمینیسم|فمینیستی]] و به طور خاص [[نقد ادبی فمینیستی]] می‌دانند.&lt;ref name="Noorbakhsh"/&gt;

== اندیشه‌های فمینیستی ==
ولف در مورد مشکل عدم امکان کار کردن برای زنان در مشاغل آکادمیک یا زمینه‌های مرتبط با کلیسا، حقوق و پزشکی بسیار نگاشته است، مشکلی که در آن زمان به دلیل عدم پذیرش زنان در آکسفورد و کمبریج شدت یافته بود. خود او به دانشگاه نرفته بود و از این موضوع که برادران و دوستان مذکرش این امکان را که او محروم بود در اختیار داشتند ابراز تاسف می‌کرد. او معتقد بود حتی در زمینهٔ کاری ادبیات، معمولاً از زنان انتظار می‌رفت که زندگی نامه پدران خود را بنویسند یا مکاتبات آنان را ویرایش کنند. ولف معتقد بود که اگر پدرش هنگامی که او نستا جوان بود از دنیا نرفته بود، او هرگز نویسنده نشده بود.&lt;ref name="modernism.research.yale.edu"/&gt;

او همچنین به مسئهٔ برابری زنان با مردان در ازدواج پرداخته است و در رمان [[به سوی فانوس دریایی]] به طرز خلاقانه‌ای به نابرابری موجود در ازدواج والدین خود اشاره می‌کند. منتقدان معتقدند شخصیت‌های این رمان بر اساس والدین خود او ساخته و پرداخته شده‌اند.&lt;ref name="modernism.research.yale.edu"/&gt;

== کتاب‌شناسی ==
=== رمان‌ها ===
* [[۱۹۱۵ (میلادی)|۱۹۱۵]] - [[سفر به بیرون]]
* [[۱۹۱۹ (میلادی)|۱۹۱۹]] - [[شب و روز (رمان)|شب و روز]]
* [[۱۹۲۲ (میلادی)|۱۹۲۲]] - [[اتاق جیکوب]]
* [[۱۹۲۵ (میلادی)|۱۹۲۵]] - [[خانم دالووی]]
* [[۱۹۲۷ (میلادی)|۱۹۲۷]] - [[به سوی فانوس دریایی]]
* [[۱۹۲۸ (میلادی)|۱۹۲۸]] - [[اورلاندو:یک بیو گرافی|اورلاندو]]
* [[۱۹۳۱ (میلادی)|۱۹۳۱]] - [[امواج (رمان)|امواج]] (خیزاب‌ها)
* [[۱۹۳۳ (میلادی)|۱۹۳۳]] - [[فلاش (رمان)|فلاش]]
* [[۱۹۳۷ (میلادی)|۱۹۳۷]] - [[سال‌ها (رمان)|سال‌ها]]
* [[۱۹۴۱ (میلادی)|۱۹۴۱]] - [[بین دو پرده نمایش]] («در میان نقش‌ها»، ترجمه الهه مرعشی، انتشارات فرهنگ جاوید، تهران: ۱۳۹۱)
داستان دوشس و جواهر فروش

=== غیرداستانی ===
* [[۱۹۲۹ (میلادی)|۱۹۲۹]] - [[اتاقی از آن خود]]
* [[۱۹۳۸ (میلادی)|۱۹۳۸]] - [[سه گینی]]

{{بخش-خرد}}

== پانویس ==
{{پانویس}}

== منابع ==
* بلکستون، برنارد، ''ویرجینیا وولف''، ترجمهٔ لیدا نصرتی، انتشارات کهکشان، ۱۳۷۷. ISBN 964-6179-30-4
* {{یادکرد| کتاب=اتاقی ازآن خود |فصل=مقدمه مترجم |نویسنده=ویرجینیا وولف |مترجم=صفورا نوربخش |ناشر=انتشارات نیلوفر |سال=۱۳۸۴ |ویراستار=مژده دقیقی|چاپ=دوم|شابک=ISBN 964-448-214-X}}
* {{چپ‌چین}} Bibliographisches Institut &amp; F. A. Brockhaus AG, ۲۰۰۵ {{پایان چپ‌چین}}

== پیوند به بیرون ==
{{ویکی‌انبار-رده|Virginia Woolf}}
{{ویکی‌گفتاورد}}
{{مستند کردن}}
{{ویرجینیا وولف}}
{{نوگرایی}}

{{ترتیب‌پیش‌فرض:وولف، ویرجینیا}}

[[رده:ویرجینیا وولف]]
[[رده:افراد عصر ادواردی]]
[[رده:افراد مبتلا به اختلال دوقطبی]]
[[رده:اهالی کنزینگتون]]
[[رده:بی‌خدایان اهل انگلستان]]
[[رده:خاطره‌نویسان روزانه زن]]
[[رده:خاطره‌نویسان زن]]
[[رده:خودکشی با غرق شدن]]
[[رده:خودکشی‌ها در انگلستان]]
[[رده:دانش‌آموختگان دانشگاه کینگز لندن]]
[[رده:درگذشتگان ۱۹۴۱ (میلادی)]]
[[رده:دگرباشان جنسی اهل انگلستان]]
[[رده:رمان‌نویسان اهل انگلستان]]
[[رده:رمان‌نویسان دگرباش جنسی]]
[[رده:رمان‌نویسان سده ۲۰ (میلادی) اهل انگلستان]]
[[رده:رمان‌نویسان سده ۲۰ (میلادی) اهل بریتانیا]]
[[رده:زادگان ۱۸۸۲ (میلادی)]]
[[رده:زنان دوجنس‌گرا]]
[[رده:زنان دوره ویکتوریا]]
[[رده:زنان رمان‌نویس]]
[[رده:زنان رمان‌نویس اهل انگلستان]]
[[رده:زن‌های خودکشی‌کرده]]
[[رده:ضد ملی‌گرایان]]
[[رده:مقاله‌نویسان اهل انگلستان]]
[[رده:مقاله‌نویسان زن]]
[[رده:منتقدان مسیحیت]]
[[رده:نوشتار زنانه]]
[[رده:نویسندگان اهل بریتانیا]]
[[رده:نویسندگان اهل لندن]]
[[رده:نویسندگان خودکشی‌کرده]]
[[رده:نویسندگان دگرباش اهل بریتانیا]]
[[رده:نویسندگان دگرباش جنسی]]
[[رده:نویسندگان دوجنس‌گرا]]
[[رده:نویسندگان زن اهل انگلستان]]
[[رده:نویسندگان زن سده ۲۰ (میلادی)]]
[[رده:نویسندگان زن نوگرا]]
[[رده:نویسندگان سده ۲۰ (میلادی) اهل بریتانیا]]
[[رده:نویسندگان فمینیست]]
[[رده:نویسندگان نوگرا]]</text></page>