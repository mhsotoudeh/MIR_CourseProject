<page><title>اوگاریت</title><text>{{coord|35.602|N|35.782|E|type:landmark|display=title}}
پادشاهی '''اوگاریت''' (در محل رأس شمراء امروزی) که دیرینگی آن به نیمه دوم هزاره دوم پیش از میلاد بازمی گردد در شمال غربی [[سوریه]] در ۱۶ کیلومتری شمال شهر [[لاذقیه]] واقع شده بود.
[[باستان شناسان]] در کاوش‌های خود در این منطقه، متونی را یافته‌اند که به یک زبان ناشناخته نوشته شده‌اند.
این متون نخستین نمونه‌های خط الفبایی جهان بشمار می‌آیند. باستان‌شناسان فرانسوی از سال [[۱۹۲۹ (میلادی)|۱۹۲۹]] کاوش در کاوشگاه باستانی اوگاریت را آغاز کرده‌اند. آنها موفق به کشف لوحه‌هایی به زبان اکدی، زبان مرجع برای دادوستد در آن دوره شدند و در عین حال متونی را یافتند که از نشانه‌هایی نزدیک به نشانه‌های زبان اکدی تشکیل می‌شدند و متعلق به یک زبان ناشناخته بودند.
خط‌شناسانی که به رمزگشایی این متون پرداختند به این نتیجه رسیدند که این نشانه‌ها در واقع نخستین خط الفبایی است، به عبارت دیگر یک خط که نه از نشانه‌ها و نه از هجاها تشکیل شده بلکه در واقع از حروف تشکیل گردیده است. الفبای اوگاریت شامل ۲۹ حرف است.

شهر اوگاریت در یک کیلومتری کرانه [[دریای مدیترانه]] واقع شده بود و شهری بود که با دنیای خارج در پیوند بود.
شهر اوگاریت که مهد الفبا بوده یک جامعه «باسواد» بشمار می‌آمد.
ایو کالوه [[باستان شناس]] فرانسوی که به همراه بسام جموس باستان شناس سوری مشترکآ مدیریت هیئت باستان‌شناسی اوگاریت را به عهده دارند، می‌گوید: «در کاوشگاه اوگاریت فرهنگنامه‌هایی ترجمه شده به [[زبان اوگاریتی]] و نوشته‌هایی در مورد سومر کهن کشف شده‌اند که توسط دبیران آن دوره نگهداری شده بودند».

خط اوگاریتی با ازهم‌گسستن این پادشاهی پیرامون [[۱۱۸۵ (پیش از میلاد)|۱۱۸۵]] نابود شد و شهر اوگاریت نیز متروک گردید.

== منابع ==
{{پانویس}}
[http://www.jamejamdaily.net/shownews2.asp?n=69090 روزنامه جام جم]، در آن وب‌گاه آمده: «استفاده از مطالب با ذکر منبع بلامانع است».
{{ویکی‌انبار-رده|Ugarit}}
{{داده‌های کتابخانه‌ای}}

[[رده:اوگاریت]]
[[رده:آثار باستانی در استان لاذقیه]]
[[رده:استان لاذقیه]]
[[رده:الگو:قلمرو یا کشور قدیم آسیا]]
[[رده:تاریخ سوریه]]
[[رده:مناطق عصر برنز در سوریه]]
[[رده:مناطق مسکونی سابق سوریه]]</text></page>