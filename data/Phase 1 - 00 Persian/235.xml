<page><title>عجایب هفت‌گانه</title><text>'''عجایب هفت‌گانه'''، به هفت اثر برتر [[معماری]] و [[مجسمه سازی]] دوران باستان اطلاق می‌شود. این هفت اثر ظاهراً اولین بار توسط یک [[فنیقیه|فنیقیایی]] [[یونان|یونانی‌الاصل]] به نام [[انتیپاتر صیدایی]]  در قرن دوم پیش از میلاد در یک کتاب ثبت شده‌است، اگر چه این کار به افراد دیگری همچون [[فیلو اهل بیزانتیوم]]، [[استرابون]] ,[[هرودوت]] و [[دیودور سیسیلی]] نیز نسبت داده شده است. [[انتیپاتر اهل سیدون|انتیپاتر]] در شعری در سال ۱۴۰ پیش از میلاد چنین سروده است: « پیش از این به چشم خود دیده ام دیوار [[بابل (دولت‌شهر)|بابل]] پر عظمت  را که گذرگاه ارابه هاست، و نیز [[مجسمه زئوس]] را بر کرانۀ [[آلفوس]]، [[باغ های معلق بابل|باغهای معلق]] و [[غول رودس|کولسوس خورشید]] را، اُبهت [[اهرام جیزه|اهرام]] سر به آسمان سائیده و [[آرامگاه هالیکارناسوس|آرامگاه بی کران ماسول]]  را؛ امّا آنزمان که نظاره میکردم [[معبد آرتمیس|خانۀ آرتمیس]] را بنا شده بر ابرها، نبوغ آن همه اعجاز در نظرم رنگ باخت و با خود اندیشیدم: پس از [[المپ]]، خورشید چیزی به این عظمت ندیده است، هرگز.» &lt;ref&gt;ویکی پدیای انگلیسی https://en.wikipedia.org/wiki/Antipater_of_Sidon&lt;/ref&gt;   به هر حال آنچه مسلم است این است که وی در زمانی می‌زیسته که تمام این شاهکارهای هنری سالم و موجود بوده‌اند و او نمی‌خواست ویرانه‌ها را به هم عصران خود معرفی کند. [[پرونده:SevenWondersOfTheWorld.jpg|thumb|290px|عجایب هفتگانه از چپ به راست بالا به پایین:[[هرم بزرگ جیزه]]، [[باغهای معلق بابل]]، [[نیایشگاه آرتمیس]]، [[تندیس زئوس]]، [[آرامگاه هالیکارناسوس]]، [[تندیس غول‌پیکر رودس]] و [[فانوس دریایی اسکندریه]] ]]

نکته دیگر در مورد این آثار انتخاب عدد [[هفت (عدد)|هفت]] برای تعداد آنهاست. دلیل این امر هم مقدس بودن این عدد است. عدد هفت چه در گذشته و چه در حال، برای انسان محترم و مقدس بوده بطوریکه تقریباً در هر گونه تقسیم بندی به این عدد توجه شده‌است.
== تاریخچه فهرست ==
تهیه فهرست کامل عجایب هفت گانه در اصل حدود سده دوم پیش از میلاد کامل شده‌است و اولین اشاره به تهیه این مجموعه مکتوب در کتاب تاریخ [[هرودوت]] آمده‌است که به سده ۵ پیش از میلاد مربوط برمی‌گردد.

چندین دهه بعد از آن، تاریخ نگاران یونانی درباره بزرگ‌ترین بناهای تاریخی دوران خود شروع به نوشتن کردند. از جمله [[کالیماکوس]] (Callimachus) - که در ۳۰۵ تا ۲۴۰ قبل از میلاد می‌زیست - سر کتابدار کتابخانه اسکندریه، «مجموعه‌ای از عجایب جهان» را تهیه کرد. امروزه، تنها چیزی که درباره این مجموعه می‌دانیم، همین عنوان آن است و بس، به این دلیل که این کتاب نیز در آتش‌سوزی بزرگ [[کتابخانه اسکندریه]] از بین رفت.

فهرست نهایی عجایب هفت گانه در قرون وسطا تکمیل شد. این فهرست شامل چشمگیرترین بناهای تاریخی جهان باستان بود که از بعضی، شواهد بسیار اندکی در دست بود و تعدادی نیز اصلاً باقی نمانده بودند. آثار کنده کاری هنرمند هلندی مارتن ون هیمسکرک (Marten Van Heemskerck) و کتاب تاریخ معماری یوهان فیشر ارلاخ (Johann Fischer von Erlach) از قدیمی‌ترین منابعی هستند که در آن به این فهرست عجایب هفت گانه اشاره شده‌است.
=== فهرست اروپایی ===
از زمانهای بسیار قدیم تا کنون، فهرست‌های متعدد و متفاوتی از عجایب هفتگانه به نگارش درآمده‌است. فهرست اروپا-محور مذکور بدین قرار است:

{| class="wikitable"
|-
! عجایب
! سال ساخت
! سازنده
! تاریخ ویران‌شدن
! علت ویرانی
! موقعیت کنونی
|- style="vertical-align: middle;"
|[[هرم بزرگ جیزه]]
|۲۵۸۴-۲۵۶۱ قبل از میلاد
|[[مصر باستان]]
|colspan=2; align=center|''همچنان موجود''
|[[مجموعه اهرام جیزه]]، [[مصر]]
|- style="vertical-align: middle;"
|[[باغ‌های معلق بابل]]
|حدود ۶۰۰ قبل از میلاد (احتمال افسانه بودن)
|[[تمدن بابل]]
|بعد از اولین قرن قبل از میلاد مسیح
|[[توفان شن]]
|[[حله]]، [[استان بابل]]، [[عراق]]، یا [[نینوا]]، [[نینوا]] استان، [[عراق]]
|- style="vertical-align: middle;"
|[[نیایشگاه آرتمیس]]
|۵۵۰ قبل از میلاد
|[[لیدیه]]، [[یونان باستان]]
|۳۵۶ قبل از میلاد (به وسیله هرستراتوس){{سخ}} ۲۶۲ پس از میلاد (به وسیله گوت‌ها){{سخ}}
|[[آرسون]] به وسیله [[هرستراتوس]]، [[غارت]]
|نزدیک [[سلکوک]]، [[استان ازمیر]]، [[ترکیه]]
|- style="vertical-align: middle;"
|[[تندیس زئوس در المپیا]]
|۴۶۶-۴۵۶ قبل از میلاد (معبد) ۴۳۵ قبل از میلاد (مجسمه)
|[[یونان باستان]]
|قرن  ۵ و ۶ بعد از میلاد
|[[آتش]]
|[[المپیا]]، [[یونان]]
|- style="vertical-align: middle;"
|[[آرامگاه هالیکارناسوس]]
|۳۵۱ قبل از میلاد
|[[کاریایی‌ها]]، [[ایرانی| ایرانی ها]]، [[یونان باستان]]
|به وسیله بعد ازمیلاد ۱۴۹۴
|ساختمان اصلی به علت سیل از بین رفت.
|[[بودروم]]، [[ترکیه]]
|- style="vertical-align: middle;"
|[[غول رودس]]
|۲۹۲-۲۸۰ قبل از میلاد
|[[یونان باستان]]
|۲۲۶ قبل از میلاد
|زلزله
|[[رودس]]، [[یونان]]
|- style="vertical-align: middle;"
|[[فانوس اسکندریه]]
| ۲۸۰ قبل از میلاد
|[[مصر هلنی]]، ([[یونان باستان]])
|بعد از میلاد ۱۳۰۳-۱۴۸۰
|زلزله
|[[اسکندریه]]، [[يونان]]
|}

== نظرها درباره عجایب هفتگانه ==
شواهد باستان‌شناسی از بسیاری از اسرار تاریخی که قرنها عجایب هفت گانه را احاطه کرده بودند، پرده برداشته‌است. عجایب هفت گانه برای سازندگانشان نمادهایی از [[مذهب]]، [[اسطوره شناسی]]، [[هنر]]، [[قدرت]] و [[علم]] بودند و برای ما، آنها شواهدی از توانایی انسان هستند
== جستار وابسته ==

== منبع ==
{{پانویس}}
* کتاب عجایب هفتگانه جهان نوشته هانس رایشهارت ترجمه بهروز بیضایی 
{{عجایب هفتگانه}}

[[رده:عجایب هفتگانه| ]]
[[رده:تاریخ باستان]]
[[رده:فهرست‌های فرهنگی]]</text></page>