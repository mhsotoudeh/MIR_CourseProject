<page><title>ماگما</title><text>[[پرونده:Intrusion types.svg|بندانگشتی|330px|بخش‌های یک [[توده نفوذی]] ماگما:{{سخ}}
1. [[کوژسنگ]] (لاکولیت){{سخ}}
2. آذرین‌تیغه کوچک{{سخ}}
3. [[ژرف‌سنگ]] (باتولیت){{سخ}}
4. [[آذرین‌تیغه]] (دایک){{سخ}}
5. [[آذرین‌لایه]] (سیل){{سخ}}
6. [[تنوره آتشفشانی]] (پایپ){{سخ}}
7. [[کاوسنگ]] (لوپولیت){{سخ}}]]
به مواد مذاب درون زمین که بسیار [[گرم]] بوده و تحت فشار شدید در زیر پوستهٔ زمین قرار گرفته‌اند '''ماگما''' یا '''تَفتال''' می‌گویند. ماگما ممکن است از طریق شکستگی‌ها و سایر نقاط ضعیف پوستهٔ زمین بالا آمده و به صورت [[گدازه]] (لاوا) در سطح زمین جریان یابد.
ماگما سنگ‌های [[گداخته]]‌ای هستند که اغلب در اتاقک مذابی در زیر رویه زمین قرار دارند و بر اثر فشار کم و دمای بالا به صورت [[جامد|نیمه‌جامد]] و گاه حتی [[مایع]] هستند. ماگما در دمای میان ۱۲۰۰ تا ۱۸۰۰ درجه [[سانتیگراد]] پدید می‌آید. ماگما پس از رسیدن به سطح زمین و [[گدازه]] شدن به مرور سرد شده و توده‌هایی از سنگ‌های همچون [[بازالت]] را پدید می‌آورند.

در زمین‌شناسی به سنگ‌های حاصل از انجماد مواد گداخته، سنگ‌های [[آذَرین]] می‌گویند. فرایند تشکیل و حرکت ماگما و تبدیل آن به سنگ [[آذرین]] را فعالیت ماگمایی می‌گویند.

سنگ‌های آذرین به دو بخش سنگ‌های [[آذرین]] درونی و سنگ‌های [[آذرین]] بیرونی تقسیم می‌شوند. سنگ‌های [[آذرین]] بیرونی حاصل فرایند آتشفشانی و بیرون ریختن مواد مذاب از دهانهٔ آتشفشان است اما سنگ‌های [[آذرین]] درونی حاصل فرایند ماندن ماگما در آشیانه و سرد شدن آهستهٔ آن می‌باشد.

ماگما از مایعی تشکیل شده که [[سیلیکات]] است و [[گران‌روی]] زیادی دارد و با گاز و مواد فرّار همراه است. گدازه،ماگمایی است که مواد فرّار خود را از دست داده باشد. ماگماها ممکن است کاملاً مایع و یا نیمه‌متبلور باشند. گدازه‌ها معمولاً نیمه‌متبلورند زیرا محتوی [[بلور]] و [[کانی]]‌هایی هستند که نقطه ذوب و یا انجماد بالاتر دارند. این بلورها یا مستقیماً از ماگما متبلور شده‌اند و یا [[کانی]]‌های دیرگداز سنگ مادر ماگما هستند که از سنگ مادر جدا شده و به داخل ماگما افتاده‌اند.&lt;ref&gt;[http://www.aehighschool.com/?p=ol30015 دبیرستان انرژی اتمی ایران]. بازدید: سپتامبر ۲۰۱۳.&lt;/ref&gt;

== فعالیت ماگمایی ==
ماگما در بخشی از گوشتهٔ بالایی زمین، واقع در زیر سنگ‌کره که سست است و [[سست‌کره|سست‌کُره]] &lt;sup&gt;asthenosphere&lt;/sup&gt; نام دارد تولید می‌شود. مخزنی در سنگ‌کره که در آن ماگما پیش از فوران انباشته می‌شود انباشت‌گاه ماگما &lt;sup&gt;magma chamber&lt;/sup&gt; نام دارد.

فعالیت ماگمایی (ماگماتیسم) یعنی فرایند تشکیل و حرکت ماگما و تبدیل آن به سنگ آذرین خود شامل دو بخش است: [[فعالیت ژرف‌توده‌ای]] (پلوتونیسم) و [[آتشفشان|فعالیت آتشفشانی]] (ولکانیسم).

فعالیت [[ژرف‌توده|ژرف‌توده‌ای]] به آن دسته از رویدادهایی گفته می‌شود که به موجب آن ماگما از اعماق زمین به سمت بالا حرکت کرده ولی به سطح زمین نمی‌رسد و در درون زمین سرد شده و توده‌های سنگ‌های آذرین درونی همچون [[گرانیت]] را پدید می‌آورد.

توده‌های آذرین درونی ممکن است به پنج شکل در زیر زمین تشکیل شوند که عبارتند از: [[ژرف‌سنگ]] &lt;sup&gt;batholith&lt;/sup&gt; که وسیع‌ترین نوع توده‌هاست، [[کوژسنگ]] &lt;sup&gt;laccolite&lt;/sup&gt; که توده‌ای قارچی‌شکل است، [[کاوسنگ]] &lt;sup&gt;lopolith&lt;/sup&gt; که مقعر است، [[آذرین‌لایه]] &lt;sup&gt;sill&lt;/sup&gt; و [[آذرین‌تیغه]] &lt;sup&gt;dike&lt;/sup&gt;.

از انواع سنگ‌های آذرین درونی گرانیت و از سنگ‌های آذرین بیرونی بازالت از همه معروف‌تر هستند.

فعالیت آتشفشانی به فرایندهایی گفته می‌شود که در طی آن ماگما به سطح زمین راه می‌یابد. انفجار آتشفشانی باعث می‌شود مواد سنگی آواری به روی سطح زمین پاشیده شوند که این مواد را [[آذرآواری]] &lt;sup&gt;pyroclastic&lt;/sup&gt; می‌گویند.

اگر سنگی که مورد هجوم ماگما قرار گرفته است دارای لایه‌بندی مشخص باشد و دو سطح بالایی و پایینی ماگما با این لایه‌بندی موازی باشند ماگما را همشیب و در صورتی که این دو سطح لایه‌بندی را قطع کند ماگما را ناهمشیب می‌نامند.

ماگمایی که سنگ آذرین خاصی از آن به وجود آمده یا ماگمای دیگری از آن مشتق شده باشد را ماگمای والد	&lt;sup&gt;parental magma&lt;/sup&gt; می‌گویند.&lt;ref&gt;واژه‌های مصوّب فرهنگستان تا پایان سال ۱۳۸۹ (مجموع هشت دفتر فرهنگ واژه‌های مصوّب فرهنگستان)&lt;/ref&gt;

&lt;!--

=
تودهٔ نفوذی	intrusion ۱	[زمین‌شناسی]	سنگ حاصل از جای‌گیری ماگما در سنگ‌های قدیمی‌تر
جدایش ماگمایی 	magmatic segregation	[زمین‌شناسی]	تمرکز بلورهای یک کانی یا کانی‌های خاص در قسمت‌های خاصی از یک ماگما در طی سرد شدن و تبلور آن
جزء سازندهٔ فرّار	volatile component, fugitive constituent	[زمین‌شناسی]	ماده‌ای مانند آب یا کربن‌دی‌اکسید در ماگما که فشار بخار آن برای متمرکز شدن در هر فاز گازی به اندازهٔ کافی بالا باشد
حوضهٔ پشت‌کمانی	back-arc basin	[زمین‌شناسی]	حوضه‌ای کمانی‌شکل در پشت کمان ماگمایی که براثر نازک‌شدگی پوسته به وجود می‌آید
دگرگونی همبَری	contact metamorphism	[زمین‌شناسی]	نوعی دگرگونی گرمایی که در سنگ‌های همبَر یک تودهٔ ماگمایی به وجود می‌آید
ذخیرهٔ ماگمایی	magmatic deposit	[زمین‌شناسی]	← کانسار ماگمایی
زبانهٔ گوشته 	mantle plume	[زمین‌شناسی]	توده‌ای داغ و صعودکننده از ماگما که از گوشته منشأ می‌گیرد
ساختار حفره‌دار	vesicular structure	[زمین‌شناسی]	ساختار رایج در بسیاری از سنگ‌های آتشفشانی که در نتیجهٔ بیرون آمدن ماگما یا نزدیک شدن آن به سطح زمین ایجاد می‌شود و حفره‌های ریز در سنگ پدید می‌آید
سست‌کُره	asthenosphere	[زمین‌شناسی]	بخشی از گوشتهٔ بالایی زمین، واقع در زیر سنگ‌کُره که سست است و در آن ماگما تولید می‌شود
شناوری بلور	crystal floatation	[زمین‌شناسی]	شناور شدن بلورهای سبک‌وزن در تودهٔ ماگما متـ. تفریق گرانشی gravitational differentiation
عنصر سازگار	compatible element	[زمین‌شناسی]	عنصری که در مراحل اولیهٔ تبلور ماگما وارد بلورها می‌شود
عنصر ناسازگار	incompatible element	[زمین‌شناسی]	عنصری که در هنگام تبلور ماگما معمولاً در مذاب باقی می‌ماند و وارد بلورهای تازه‌تشکیل‌شده نمی‌شود
غول‌دهانهٔ رُمبشی	collapse caldera	[زمین‌شناسی]	غول‌دهانه‌ای که براثر رُمبش سقف یک انباشتگاه ماگما به وجود می‌آید متـ. غول‌دهانهٔ فرونشستی subsidence caldera
فعالیت ماگمایی 	magmatism ۱	[زمین‌شناسی]	فرایند تشکیل و حرکت ماگما و تبدیل آن به سنگ آذرین
کانسار دورماگمایی	telemagmatic ore deposit	[زمین‌شناسی]	ذخایر معدنی گرمابی در فاصله‌ای دور از منشأ ماگمایی
=

کانسار ماگمایی 	magmatic ore deposit	[زمین‌شناسی]	کانساری که با جدایش ماگمایی معمولاً در سنگ‌های مافیک (mafic rocks) و توده‌های نفوذی لایه‌ای تشکیل می‌شود متـ. ذخیرهٔ ماگمایی magmatic deposit
کانی‌ساز 	mineralizer	[زمین‌شناسی]	گاز یا سیالی که در فرایند جزءبه‌جزءشدگی ماگما کانه‌ها را حل و سپس، منتقل یا ته‌نشین می‌کند
گروه‌سنگ	suite	[زمین‌شناسی]	مجموعه‌ای از سنگ‌های آذرین به‌ظاهر هم‌ماگما
گوارد	assimilation 1, magmatic assimilation, magmatic dissolution	[زمین‌شناسی]	یکی شدن بیگانه‌سنگ‌ها و اجزای شیمیایی آنها با توده‌ای از ماگما و هضم آنها در ماگما
گوشتهٔ غنی‌شده	enriched mantle	[زمین‌شناسی]	بخشی از گوشتهٔ زمین که غلظت عناصر ناسازگار در آن افزایش یافته و درنتیجه ظرفیت تولید ماگما از راه ذوب بخشی تشدید شده است
ماگمازایی	magma generation	[زمین‌شناسی]	تولید ماگمای اولیه از راه ذوبِ بخشی منبعی داغ براثر آشفتگی‌های محلی دما و فشار و ترکیب
ماگماگرایی 	magmatism ۲	[زمین‌شناسی]	نظریه‌ای که براساس آن بیشتر سنگ‌های گرانیت موجود در زمین حاصل تبلور ماگما هستند، نه محصول فرایند گرانیتی شدن
ماگمای آغازین	primitive magma	[زمین‌شناسی]	ماگمایی که ازنظر ترکیب شیمیایی به معیارهای درنظرگرفته‌شده برای ماگمای اولیه نزدیک باشد
ماگمای اولیه	primary magma	[زمین‌شناسی]	ماگمایی که از زمان خروج مذاب تا انجماد نهایی ازنظر شیمیایی تعدیل نیافته باشد
ماگمای والد	parental magma	[زمین‌شناسی]	ماگمایی که سنگ آذرین خاصی از آن به وجود آمده یا ماگمای دیگری از آن مشتق شده باشد
مجرای آتشفشانی	volcanic conduit	[زمین‌شناسی]	آبراهه‌ای لوله‌ای‌شکل در سنگ‌های اطراف که ازطریق آن ماگمای درون یک مخزن زیرزمینی بالا می‌آید
نفوذ ۲	intrusion ۲	[زمین‌شناسی]	جای‌گیری ماگما در سنگ‌های قدیمی‌تر
ورقهٔ مخروطی	cone sheet	[زمین‌شناسی]	تودهٔ نفوذی ورقه‌ای که در نتیجهٔ نفوذ ماگما در یک شکستگی مخروطی به وجود آمده است

آب آتشفشانی	volcanic water	[زمین‌شناسی]	آب درون ماگما در سطح یا نزدیک به سطح زمین
آب ماگمایی	magmatic water, giuvenile water, plutonic water 	[زمین‌شناسی]	آب جداشده از سنگ‌های مذاب ماگمایی
آتشفشان	volcano	[زمین‌شناسی]	کوهی که از انباشته شدن ماگمای فوران‌شده از یک منفذ به وجود آمده است
آذرآوار اصلی	essential pyroclast	[زمین‌شناسی]	آذرآواری با منشأ ماگما
آلایش ۱	contamination ۱	[زمین‌شناسی، فیزیک]	[زمین‌شناسی] فرایندی که در طی آن ترکیب شیمیایی ماگما براثر گوارد میانبارها یا سنگ درون‌گیر تغییر می‌کند [فیزیک] حضور ناخواستهٔ مواد پرتوزا در هر جا
آمیختگی ماگمایی	magma mixing	[زمین‌شناسی]	آمیخته شدن دو ماگما با ترکیب‌های مختلف که به تشکیل یک ماگمای دورگه با ترکیبی حدِّواسط بین آنها منجر می‌شود
انباشت‌سنگ	cumulate 1, accumulate rock	[زمین‌شناسی]	سنگ آذرینی که براثر ته‌نشست بلورها از یک ماگما در نتیجهٔ عمل گرانی و انباشته شدن آنها به وجود می‌آید
انباشتگاه ماگما 	magma chamber	[زمین‌شناسی]	مخزنی در سنگ‌کره که در آن ماگما پیش از فوران انباشته می‌شود
انباشتی	cumulate ۲	[زمین‌شناسی]	ویژگی سنگ آذرینی که براثر ته‌نشست بلورها از یک ماگما در نتیجهٔ عمل گرانی و انباشته شدن آنها به وجود می‌آید
بافت نگاشتاری	graphic texture	[زمین‌شناسی]	بافتی ماگمایی شامل درهم‌رشدی فلدسپار قلیایی و کوارتز با شکل‌های مثلثی و قلاب‌مانند که در آن دو کانی در هم فرو رفته‌اند و شبیه به نوشتارهایی با خط میخی یا تصویری شده‌اند
بافت نمدی	felty texture, pilotaxitic texture	[زمین‌شناسی]	بافت ماگمایی تمام‌بلورین و ریزبلورین، شامل بلورهای کوچک درهم‌بافتهٔ پلاژیوکلاز
بلورک	crystallite	[زمین‌شناسی، شیمی] 	جسم بسیار ریزی با ترکیب کانی‌شناختی نامشخص که شکل بلوری آن کامل نشده باشد و نور را قطبیده نکند؛ این اجسام نشان‌دهندهٔ مرحلهٔ آغازین بلوری شدن ماگما یا شیشه هستند
بلورهای میان‌انباشتی	intercumulus crystals	[زمین‌شناسی]	بلورهایی که در طی بلورش جزءبه‌جزء، از ماگمای به‌دام‌افتاده در بین بلورهای اولیهٔ انباشتی، تشکیل می‌شوند
تفریق ماگمایی 	magmatic differentiation	[زمین‌شناسی]	فرایندهایی که در طی آنها انواع مختلف سنگ‌ها از یک ماگمای واحد به وجود می‌آیند
ته‌نشینی بلوری	crystal settling	[زمین‌شناسی]	فرونشستن (sinking) بلورهایی با چگالی بالا در یک ماگما
 --&gt;

== منابع ==
* واژه‌های مصوّب فرهنگستان تا پایان سال 1389 (مجموع هشت دفتر فرهنگ واژه‌های مصوّب فرهنگستان) 
* Hess, P.C.; 1989: Origin of Igneous Rocks, Harvard University Press, Cambridge.
* Press, F.; Siever, R.; Grotzinger, J. &amp; Jordan, T.H.; 2003: Understanding Earth, Freeman &amp; co (چاپ چهارم), ISBN 0-7167-9617-1.
* Thompson, G.R. &amp; Turk, J.; 1997: Introduction to Physical Geology, Brooks Cole (جاپ دوم), ISBN 0-03-024348-3.
* Winter, J.D.; 2001: An introduction to igneous and metamorphic petrology, Prentice-Hall, ISBN 0-13-240342-0.

{{پانویس}}
{{ویکی‌انبار-رده|Volcanoes}}

{{زمین‌شناسی-خرد}}

[[رده:آتشفشان‌شناسی]]
[[رده:انواع فوران‌های آتشفشانی]]
[[رده:سنگ‌شناسی]]
[[رده:سنگ‌شناسی آذرین]]
[[رده:سنگ‌های آذرین]]</text></page>