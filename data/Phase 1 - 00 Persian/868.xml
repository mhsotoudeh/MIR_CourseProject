<page><title>پدال خودرو</title><text>[[پرونده:Bicycle pedal animation.gif|بندانگشتی|چپ|[[پویانمایی]] یک پدال [[دوچرخه]].]]
'''پـِدال''' (یا '''پایدان'''، '''پایی، جاپایی، پادک، رکاب، پنجه رکاب''') [[اهرم|اهرمی]] است که با نیروی پای انسان به حرکت آید.
از گونه‌های پدال می‌توان از پدال [[گاز]]، پدال [[ترمز]] و پدال [[کلاچ]] در خودروها نام برد. برای خودروها قفل ویژه‌ای نیز به نام [[قفل پدال]] وجود دارد تا از دزدی خودرو جلوگیری کند.
پدال در ابزارهای گوناگون مانند [[چرخ خیاط|چرخ خیاطی]] و [[دوچرخه]] هم کاربرد دارد.
به پدال دوچرخه در فارسی [[رکاب]] (از ریشه رَکَب عربی، به معنی سوار شدن) یا [[پایدان]] (در برخی لهجه‌ها مثل شیرازی) گفته می‌شود. همچنین در برخی قایق‌های تفریحی پدالهایی تعبیه شده‌است و به اینگونه قایق‌ها، [[قایق پدالی]] گفته می‌شود.

صندلی‌های پدالی در [[آرایشگاه|آرایشگاه‌ها]] و [[مطب|مطب‌های]] [[دندانپزشکی]] به کار می‌روند و برخی [[شیر صنعتی|شیرهای]] پدالی مایعات هم در دندانپزشکی و غیره کاربرد دارند.
در صنعت نیز دستگاه‌های زیادی هستند که در بخشی از آنها پدال بکار می‌رود مانند دستگاه [[مینی‌یونیت]] در [[سوراخکاری]].

== پدال در زری‌بافی ==
پدالها تخته‌های باریک و بلندی هستند که درقسمت پائین دستگاه [[زری‌بافی]]، زیر پای بافنده قرار دارند. تعداد پدالها بسته به نوع پارچه و تعداد [[ورد|وردهای]] دستگاه متغیر است. درپارچه زری چهار پدال برای کشیدن چهار ورد و یک پدال برای عوض کردن [[کارت ژاکارد]] استفاده می‌شود. با پائین بردن هریک از پدالها به وسیله فشار پا گروه معینی از تارها بالا کشیده می‌شوند تا پود از آنها عبور کند.&lt;ref&gt;[http://www.tradart.iranmiras.ir/kar_03.htm iranmiras]&lt;/ref&gt;

== پدال در سازهای موسیقی ==
برخی ابزار موسیقی مانند [[پیانو]] و [[ارگ]] و گهگاه [[چنگ]]، [[سنتور]]، [[ویبرافون]] و [[سینتی سایزر]] هم دارای پدال برای تغییر در صدا هستند. برای تأثیری که این پدالها در نوا میگذارند در فارسی اصطلاح «[[واخوان]]» به کار رفته‌است. پدال را در سنتور برای جلوگیری از شکست هارمونیکی به کار می‌برند.

اکثر پیانوها دارای سه پدال و برخی از آنها دارای دو پدال هستند. پدال سمت راست پدال نگهدارنده خوانده می‌شود. فشار دادن این پدال به طرف پایین موجب می‌شود تا خفه کن‌های [[نمد|نمدی]] عقب بروند و از سیم دور شوند. بنابراین حتا پس از برداشتن انگشت از روی [[شستی]] پیانو نیز آوای نتها به علت ادامه ارتعاش سیمها تداوم می‌یابد. عقب رفتن خفه کن‌های نمدی موجب آزادی ارتعاش همه سیمها می‌شود و در نتیجه صدای قویتری به گوش می‌رسد.

پدال سمت چپ یا پدال نرم برای کاهش یا نرم کردن صدا به کار می‌رود. در پیانوهای عمودی و برخی از پیانوهای بزرگ فشار دادن این پدال به سمت پایین موجب می‌شود چکشهای نمدی پیانو به سیمها نزدیکتر شوند. کاهش فاصله چکش و سیم باعث می شود که صدای حاصل شدت کمتری داشته باشد. در اکثر پیانوهای بزرگ، استفاده از پدال نرم، موجب می‌شود تا ردیف چکشها به یک سو حرکت کنند و در نتیجه چکش به جای سه سیم تنها بر دو سیم ضربه بزند و صدای کمتری ایجاد شود.

پدال میانی در بسیاری از پیانوهای امروزی به قابلیت اجرایی موسیقی می‌افزاید و در مواردی برای نوازنده در حکم دست سوم او عمل می‌کند. در پیانوهای غیر حرفه‌ای، با فشار دادن این پدال، یک قطعه پارچه نسبتاً ضخیم، میان چکشها و سیمها قرار می‌گیرد و شدت صدا را زیاد می‌کند.

== ترکیبات با واژه پدال ==
* پدال زدن (در قایق پدالی و صندلی پدالی و غیره)
* فشردن پدال (با پا) (در خودرو و غیره)
* تأخیر پدال (در موسیقی)
* پدالی
* پدال‌شکل (صفتی که برای اندام برخی از جانداران مانند [[پرتاران]] به کار می‌رود).
* لقی یا گرفتگی پدال (در خودرو)

== منابع ==
{{پانویس}}
* {{یادکرد-ویکی
|پیوند=https://en.wikipedia.org/w/index.php?title=Car_controls&amp;oldid=698259744
|عنوان=Car controls
|زبان=انگلیسی
|بازیابی= ژانویه 2016}}

{{اجزای دوچرخه}}

[[رده:قطعات خودرو]]</text></page>