<page><title>ملنگ نجرابی</title><text>'''ملنگ نجرابی''' از مشهورترین نوازندگان [[زیربغلی]] (گونه‌ای [[تنبک]]) در افغانستان بود.
وی در سال ۱۳۱۷ در روستای روزاخیل دره کلان شهرستان (ولسوالی) [[نجراب]] در استان [[کاپیسا]] زاده شد و از آغاز جوانی به موسیقی روی آورد، درسال ۱۳۳۸ به [[رادیو افغانستان]] راه یافت و در ارکستر محلی به عنوان زیربغلی نواز به کار آغاز کرد.

ملنگ نجرابی درسال ۱۳۶۳ لقب کارمند شایسته فرهنگ افغانستان را بدست آورد. ملنگ نجرابی ابتکار تأسیس اولین گروه ضرب نوازان را که درآن پانزده نفر زیربغلی می‌نواختند بدوش گرفت. شهرت ملنگ از کشور فراتر رفته بود. او درسال ۱۹۸۱ در کنگرهِ موسیقی برلین برندهِ نشان زرین شد و در سال ۱۹۸۵ لقب نوازنده زرین‌پنجه را در جشنواره موسیقی محلی در کره بدست آورد که از آن پس درهمه جا به این لقب شناخته می‌شد .

ملنگ پس از کنسرت اخیر در [[پاریس]] با بد مزاجی روبرو گردید و مرگ او ناشی از یک سرطان پیشرفته که تا همان هنگام تشخیص نشده بود، فرا رسید.

== منبع ==
* ماهنامه فرهنگی نی، مسئول: دکتر محمد هاشم فقیری، فنلاند ۲۰۰۳

[[رده:موسیقی‌دانان اهل افغانستان]]</text></page>