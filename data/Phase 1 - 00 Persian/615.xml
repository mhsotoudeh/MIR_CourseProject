<page><title>ماه</title><text>{{دیگر کاربردها}}
{{Infobox planet
| name = ماه
| apsis = gee
| symbol = [[پرونده:Moon symbol decrescent.svg|19px|Moon symbol]]
| image = [[پرونده:FullMoon2010.jpg|292px|alt=Full moon in the darkness of the night sky. It is patterned with a mix of light-tone regions and darker, irregular blotches, and scattered with varying sizes of impact craters, circles surrounded by out-thrown rays of bright ejecta.|Full moon]]
| caption = [[بدر (ماه)]] با دیدِ [[نیم‌کره شمالی]]
| background = #ddd
| adjectives = {{Hlist|[[wikt:lunar|lunar]] |[[wikt:selenic|selenic]]}}
| periapsis = {{Gaps|362|600}}&amp;nbsp;کیلومتر{{سخ}}({{Gaps|356|400}}–{{Gaps|370|400}}&amp;nbsp;کیلومتر)
| apoapsis = {{Gaps|405|400}}&amp;nbsp;کیلومتر{{سخ}}({{Gaps|404|000}}–{{Gaps|406|700}}&amp;nbsp;کیلومتر)
| semimajor = {{Val|384399|u=km}}{{فاصله|2}}({{Val|0.00257|u=AU}})&lt;ref name="W06"&gt;
{{cite journal |last1=Wieczorek |first1=M. |title=The constitution and structure of the lunar interior |journal=Reviews in Mineralogy and Geochemistry |volume=60 |issue=1 |pages=221–364 |date=2006 |doi=10.2138/rmg.2006.60.3 |display-authors=1 |author2=&lt;Please add first missing authors to populate metadata.&gt;}}&lt;/ref&gt;
| eccentricity = {{Val|0.0549}}&amp;nbsp;&lt;ref name="W06"/&gt;
| period = {{Longitem|class=nowrap |{{Val|27.321661|ul=d}}{{سخ}}{{smaller|(27&amp;thinsp;d 7&amp;thinsp;h 43.19&amp;thinsp;min 11.5&amp;thinsp;s&lt;ref name="W06"/&gt;)}}}}
| synodic_period = {{Longitem|class=nowrap |{{Val|29.530589|u=d}}{{سخ}}{{smaller|(29&amp;thinsp;d 12&amp;thinsp;h 44&amp;thinsp;min 2.9&amp;thinsp;s)}}}}
| avg_speed = {{Val|1.022|ul=km/s}}
| inclination = {{Nowrap|۵٫۱۴۵° به [[دائرةالبروج]]&lt;ref name="Lang2011"&gt;
Lang, Kenneth R. (2011), [https://books.google.com/books?id=S4xDhVCxAQIC&amp;pg=PA184 ''The Cambridge Guide to the Solar System''], 2nd ed. , Cambridge University Press.&lt;/ref&gt;{{Efn|name=inclination}}}}
| asc_node = {{Longitem|regressing by one [[مدار (سیاره)]] در ۱۸٫۶&amp;nbsp;سال}}
| arg_peri = {{Longitem|progressing by one revolution در ۸٫۸۵&amp;nbsp;سال}}
| satellite_of = [[زمین]]{{Efn|name=near-Earth asteroids}}&lt;ref name="Morais2002"&gt;
{{cite journal |last=Morais |first=M.H.M. |author2=Morbidelli, A. |title=The Population of Near-Earth Asteroids in Coorbital Motion with the Earth |journal=Icarus |date=2002 |volume=160 |issue=1 |pages=1–9 |bibcode=2002Icar..160....1M |doi=10.1006/icar.2002.6937}}
&lt;/ref&gt;
| flattening = {{Val|0.0012}}&lt;ref name="NSSDC"&gt;
{{cite web |last=Williams |first=Dr. David R. |title=Moon Fact Sheet |publisher=[[ناسا|NASA]] (National Space Science Data Center) |url=http://nssdc.gsfc.nasa.gov/planetary/factsheet/moonfact.html |date=2 February 2006 |accessdate=31 December 2008}}
&lt;/ref&gt;
| equatorial_radius = {{Nowrap|{{Val|1738.1|u=km}}{{فاصله|2}}{{smaller|(0.273 Earths)}}&lt;ref name="NSSDC"/&gt;}}
| polar_radius = {{Nowrap|{{Val|1736.0|u=km}}{{فاصله|2}}{{smaller|(0.273 Earths)}}&lt;ref name="NSSDC"/&gt;}}
| mean_radius = {{Nowrap|{{Val|1737.1|u=km}}{{فاصله|2}}{{smaller|(0.273 Earths)}}&lt;ref name="W06"/&gt;&lt;ref name="NSSDC"/&gt;&lt;ref&gt;{{cite journal|last1=Smith|first1=David E.|last2=Zuber|first2=Maria T.|last3=Neumann|first3=Gregory A.|last4=Lemoine|first4=Frank G.|title=Topography of the Moon from the Clementine lidar|journal=Journal of Geophysical Research|date=1 January 1997|volume=102|issue=E1|pages=1601|doi=10.1029/96JE02940|bibcode = 1997JGR...102.1591S}}&lt;/ref&gt;}}
| Circumference = {{Nowrap|{{Val|10921|u=km}}{{فاصله|2}}{{smaller|([[استوا]]ial)}}}}
| surface_area = {{Nowrap|{{Val|3.793|e=7|u=km2}}{{فاصله|2}}{{smaller|(0.074 Earths)}}}}
| volume = {{Nowrap|{{Val|2.1958|e=10|u=km3}}{{فاصله|2}}{{smaller|(0.020 Earths)&lt;ref name="NSSDC"/&gt;}}}}
| mass = {{Nowrap|{{Val|7.342|e=22|u=kg}}{{فاصله|2}}{{smaller|({{Val|0.012300}} Earths)&lt;ref name="W06"/&gt;&lt;ref name="NSSDC"/&gt;}}}}
| density = {{Val|3.344|ul=g/cm3}}&lt;ref name="W06"/&gt;&lt;ref name="NSSDC"/&gt;{{سخ}}&lt;small&gt;{{Val|0.606}} × Earth&lt;/small&gt;
| surface_grav = {{Nowrap|{{Val|1.62|ul=m/s2}}{{فاصله|2}}{{smaller|({{Val|0.1654|u=[[نیروی گرانش]]}})&lt;ref name="NSSDC"/&gt;}}}}
| moment_of_inertia_factor = {{Val|0.3929|0.0009}}&lt;ref name="Williams1996"/&gt;
| escape_velocity = {{Val|2.38|ul=km/s}}
| sidereal_day = {{Nowrap|{{Val|27.321661|u=d}}{{فاصله|2}}{{smaller|([[قفل جزر و مدی]])}}}}
&lt;!-- Wieczorek et al. 2006 --&gt;
| rot_velocity = {{Nowrap|۴٫۶۲۷ متر بر ثانیه}}
| axial_tilt = {{فهرست ناگلوله‌ای|class=nowrap |1.5424° to [[دائرةالبروج]]&lt;!--۱٫۵۳۳° according to Conn 2007--&gt; |6.687° to [[Orbital plane (astronomy)|orbit plane]]&lt;ref name="Lang2011"/&gt;&lt;!--۶٫۴° according to Grego;&lt;ref name="Grego2005"&gt;Grego, Peter, [https://books.google.com/books?id=z6Pgt9xEW9gC&amp;pg=PA48 ''The Moon and How to Observe It''], Springer, 2005&lt;/ref&gt; ۶٫۶۷۸۳° according to Conn.&lt;ref name="Conn2007"&gt;Conn, David (2007); ''Lednorf's Dilemma'', AuthorHouse, Bloomington (IN)&lt;/ref&gt;--&gt;}}
| albedo = 0.136&lt;ref name="Saari"/&gt;
| temp_name1=Equator |min_temp_1=۱۰۰ [[کلوین]] |mean_temp_1=220 K |max_temp_1=390 K
| temp_name2=۸۵°N&amp;nbsp; |min_temp_2= |mean_temp_2=150 K |max_temp_2=230 K&lt;ref name="Vasavada1999"/&gt;
| magnitude = {{فهرست ناگلوله‌ای|class=nowrap |−2.5 to −12.9{{Efn|name=maxval}} |−۱۲٫۷۴{{فاصله|2}}{{smaller|(mean [[بدر (ماه)]])}}&lt;ref name="NSSDC"/&gt;}}
| angular_size = {{Nowrap|۲۹٫۳ تا ۳۴٫۱ [[Minute of arc|arcminutes]]&lt;ref name="NSSDC"/&gt;{{Efn|name=angular size}}}}
| atmosphere=yes |atmosphere_ref=&lt;ref name="L06"/&gt;
| surface_pressure = {{فهرست ناگلوله‌ای|class=nowrap |10{{بالانویس|−۷}} [[پاسکال (یکا)]] (۱ [[بار (یکا)]]){{فاصله|2}}{{smaller|(day)}} |۱۰{{بالانویس|−10}} Pa (1 femtobar) {{فاصله|2}}{{smaller|(night)}}{{Efn|name=pressure explanation}}}}
| atmosphere_composition = {{Hlist| [[هلیم]] |[[آرگون]] |[[نئون]]|[[سدیم]] |[[پتاسیم]] |[[هیدروژن]] |[[رادون]]}}
}}
'''ماه''' تنها [[قمر]] [[سیاره|سیارهٔ]] [[زمین]] است و با بازتاباندن نور [[خورشید]]، شب‌های زمین را کمی روشن می‌کند. ماه پنجمین [[قمر طبیعی|قمر طبیعیِ]] بزرگ در [[منظومه خورشیدی|سامانهٔ خورشیدی]] در میان ۱۷۳ قمر موجود در این سامانه است. قطرِ ماه حدودِ ۳٬۵۰۰ کیلومتر است. [[جو (هواشناسی)|جوّ]] ندارد و در پهنهٔ آن [[دهانه برخوردی|دهانه‌های برخوردی]] درپیِ برخوردِ [[سنگ آسمانی|سنگ‌های آسمانی]] پدید آمده است.

قطر کرهٔ ماه یک‌چهارمِ کرهٔ زمین است و هیچ سیارهٔ دیگری در سامانهٔ خورشیدی، نسبت به اندازهٔ خود، دورگردی به این بزرگی ندارد.&lt;ref name="The Universe"&gt;The Universe (season 1) - {{یوتیوب|A4dXmrlG6Rk|History Channel}}. A look at the formation of the Moon. 2007&lt;/ref&gt; [[چگالی]] ماه چهارپنجم چگالی زمین است.

انسان‌ها از قدیم از کرهٔ ماه و چرخش منظم آن برای [[گاهشماری]]، به‌ویژه در [[کشاورزی]]، بهره می‌گرفتند. مسافران و [[دریانوردی|دریانوردان]] نیز از نور و حضور ماه برای [[جهت‌یابی]] و [[ناوبری]] استفاده می‌کردند؛ ماه هم‌چنین در [[اسطوره|اسطوره‌های]] اقوام حضور زیادی داشته و در برخی فرهنگ‌ها حتی آن را به‌عنوان یک [[ایزد]] [[پرستش]] می‌کرده‌اند. [[گرانش]] (جاذبهٔ) ماه باعث به‌وجود آمدن [[جزر و مد]] آب‌های کرهٔ زمین می‌شود. گرانش کرهٔ ماه هم‌چنین باعث باثبات ماندن محور گردش زمین به‌دور خود می‌شود که درصورت عدم وجود ماه، [[انحراف محوری|انحراف محوریِ]] زمین مرتباً تغییر می‌کرد و این امر باعث آشفته شدن آب‌وهوا و [[فصل|فصل‌ها]] در زمین می‌شد.&lt;ref name="The Universe"/&gt;

== شکل‌گیری ماه ==
[[پرونده:AS12-52-7745.jpg|بندانگشتی|دهانه‌های برخوردی بر سطح ماه]]
ماه و زمین به‌گونهٔ هم‌زمان و حدود ۴٫۵ میلیارد سال پیش شکل گرفتند. جِرم ماه ۱/۸۱ام جِرم زمین است. این‌که ماه دقیقاً چگونه به‌وجود آمده، هنوز معلوم نشده‌است. ممکن است همراه با زمین در اوایل شکل‌گیری [[سامانه خورشیدی|سامانهٔ خورشیدی]] شکل گرفته‌باشد، یا این‌که بعدها جذب میدان [[جاذبه]] شده و در [[مدار]] زمین قرار گرفته‌است. نظریه‌ای که بیش از دیگر نظریه‌ها پذیرفته شده، این است که ماه از برخورد یک [[سیارک]] به‌اندازهٔ [[مریخ]] به زمین به‌وجود آمده‌است.{{مدرک}}

اثرات متقابل جاذبه‌های زمین و ماه بر همدیگر باعث افزایش مدت [[حرکت وضعی|حرکت وضعیِ]] هر دو جسم شده‌است. برای نمونه، زمانی مدت حرکت وضعیِ زمین (طول شبانه‌روز) تنها ۱۰ ساعت بوده، اما این زمان به ۲۴ ساعت کنونی افزایش یافته‌است. اگر این روند همچنان ادامه پیدا کند، طول ماه‌ها به ۴۷ روز خواهد رسید. اما مقیاس زمانیِ این روند بسیار بلندتر از طول عمر خورشید بوده؛ بنابراین، سامانهٔ خورشیدی عمر کافی برای رسیدن به آن زمان را نخواهد داشت. قطر خورشید ۴۰۰برابر قطر ماه و فاصلهٔ آن از زمین نیز ۴۰۰برابر فاصلهٔ ماه از زمین است. این اتفاق باعث می‌شود تا هم ماه و هم خورشید به یک اندازه به نظر رسیده و درهنگام [[خورشیدگرفتگی]]، همهٔ سطح خورشید گرفته شود.{{مدرک}}

=== شواهد جدید ===
در پژوهشی در ژوئن ۲۰۱۴ (خرداد ۱۳۹۳)، شواهد جدیدی از نحوهٔ به‌وجود آمدن کرهٔ ماه به‌دست آمد. به‌نظر پژوهشگران، احتمالاً [[کره زمین|کرهٔ زمین]] در «دورهٔ جوانی» با یک کرهٔ دیگر به‌اندازهٔ کرهٔ [[مریخ]]، که دانشمندان آن را سیارهٔ [[تیا]] (دارای نوع خاصی از [[اتم]] [[اکسیژن]]) نام‌گذاری کردند، برخورد کرد و نتیجهٔ آن، انفجاری عظیم و ایجاد «ابر عظیمی» از قطعات و گردوخاک این دو کره در فضا بود. کرهٔ ماه از به‌هم پیوستن این قطعات پدید آمد.&lt;ref&gt;[http://www.bbc.co.uk/persian/science/2014/06/140606_l03_moon_earth.shtml کرهٔ ماه چگونه به‌وجود آمد؟]&lt;/ref&gt;

پژوهشگران، در پی آزمایش دوبارهٔ نمونه‌های موجود از خاک کرهٔ ماه با استفاده از روش‌های جدید علمی، دریافتند که این نمونه‌ها علاوه بر ترکیبات شبیه آنچه در خاک کرهٔ زمین یافت می‌شود، حاوی ترکیبات متفاوتی هم هستند. نمونه‌هایی که پژوهشگران مورد آزمایش قرار دادند، توسط [[سفینه فرماندهی و خدمات آپولو|سفینه‌های آمریکایی]] [[آپولو ۱۱]]، [[آپولو ۱۲]] و [[آپولو ۱۶]] بین سال‌های ۱۹۶۹ تا ۱۹۷۲ از سطح ماه برداشته و به زمین آورده شده‌بود.

== ویژگی‌های فیزیکی ==
[[پرونده:Moon Crescent - False Color Mosaic.jpg|چپ||بندانگشتی|'''تصویری از ماه به‌صورت ناکامل و هلالی]]
برخلاف زمین، ماه نه دارای [[آب]] است، نه [[هوا]]، نه زندگی و نه [[میدان مغناطیسی]]. نمی‌توان گفت که ماه کاملاً غیرفعال است، زیرا «ماه‌لرزه» را باید نشانه‌ای از وجود نوعی حرکت در درون آن دانست. قطعاً ماه در دوران گذشته، [[آتشفشان|آتشفشانهایی]] داشته است؛ اما غالب حفره‌هایی را که در آن می‌بینیم، نتیجه اصابت سنگهای آسمانی در اولین روزهای شکلگیری آن است. بعضی از این حفره‌ها عظیم اند عمق حفره [[نیوتون]] ۸٬۰۰۰ متر است. هنگامی که سفینه فضایی [[شوروی]] به نام [[لونا ۳]] از پشت ماه عکس گرفت، دانشمندان دیدند که روی پنهان ماه درست مانند روی آشکار آن نیست. در آنجا، تعداد حفره‌ها بسیار بیشتر بود؛ اما به طور کلی، از حفره‌های روی آشنای ماه کوچک‌تر بودند.

=== جو و خاک ماه ===
[[جو کره ماه]] نسبت به جوّ زمین بسیار رقیق و ناچیز است و به این دلیل [[صدا]] در جوّ ماه منتقل نمی‌شود و سطح ماه مکانی خاموش و بی‌صداست. فقدان جوّ واقعی به این معنی است که در سطح ماه، مولکول‌های هوا نیز وجود ندارند تا نور خورشید را بپراکنند و با این کار در آسمان ماه ایجاد رنگ کنند؛ به این دلیل، آسمان ماه همیشه سیاه است.&lt;ref name="The Universe"/&gt; نبودِ جو هم‌چنین باعث می‌شود که [[شهاب‌سنگ|شهاب‌سنگ‌های]] کوچک و بزرگ که پیش از رسیدن به زمین در هوا می‌سوزند، در آسمان ماه نسوزند و به‌آسانی به سطح ماه برسند و با شدت به آن اصابت کنند.&lt;ref name="The Universe"/&gt;

در کرهٔ ماه همچنین سنگ [[بازالت]] به‌فراوانی یافت می‌شود. در زیر بیشتر سطح ماه، گدازه‌های بازالتی در جریان‌اند. پس از برخورد شهاب‌های کهن به سطح ماه به خاطر نازک شدن سطح، [[گدازه]]های بازالت به سطح راه یافت و بخش‌های عظمیمی از رویه کره را پوشاند. این مناطق بازالتی و تیره‌رنگ کره ماه به نام دریاوارهای ماه شناخته می‌شوند.&lt;ref&gt;[http://geology.com/rocks/basalt.shtml زمین‌شناسی] (به انگلیسی)، بازدید: مارس ۲۰۰۹.&lt;/ref&gt;

خاک ماه تقریباً یک‌رنگ و در همه‌جا [[خاکستری|خاکستری‌رنگ]] است و با گرد و غباری پوشیده شده که اصطلاحاً [[خاکه‌سنگ]] نامیده می‌شود. ماه در زمین خود صفحات [[زمین‌ساختی]] ندارد و از آن‌جا که در کره زمین کوه‌ها در نتیجه فشرده شدن این صفحات به هم پدید می‌آیند در ماه پدیده [[کوهزایی]] منشأ زیرسطحی ندارد و تنها بر اثر برخورد شهاب‌ها است که ماه دارای پستی و بلندی‌هایی شده‌است. ماه مثل زمین روز و شب دارد. روز ماه آن قدرگرم است که می‌تواند سرب را ذوب کند. پدیدهُ تفاوت مفرط دمای شب با روز (°۱۵۳-) و (°۱۲۳+) درجه سلسیوس نتیجهُ دیگری از نبودن جو در ماه است.&lt;ref&gt;Moon Fact Sheet - the NSSDC! - NASA nssdc.gsfc.nasa.gov/planetary/factsheet/moonfact.html&lt;/ref&gt;

=== دهانه‌ها و دریاوارها ===
بیش از ۳٫۵ میلیارد سال پیش، سطح ماه به شدت توسط [[شهاب‌سنگ|شهاب‌سنگ‌ها]] بمباران شد و گودال‌های زیادی به نام دهانه در سطح آن بوجود آمدند. وسعت بعضی از این دهانه‌های برخوردی به ۳۰۰ کیلومتر (۱۸۵ مایل) می‌رسد که توسط دیواره‌هایی از کوه‌های سنگی که بر اثر برخورد شهاب سنگها بوجود آمده‌اند، محصور شده‌اند. بعضی از گودالها، دیوارهای تراس دار یا حلقه‌های کوهستانی هم مرکز داشته و در اکثر آنها قله‌هایی نیز وجود دارند. دهانه‌هایی که رگه‌های بزرگ و درخشان [[توف (سنگ)|توف]] نام دارند، بسیار تماشایی هستند. تعدادی از گودالهای بزرگ‌تر از [[گدازه]] آتشفشانی پر شده و دریاهایی در سطح ماه بوجود آورده‌اند.

سوی رو به زمین کره ماه (سوی نزدیک)، ظاهری بسیار متفاوت نسبت به سوی دور آن دارد. علت آن اینست که پهنه‌های زیادی از این سوی ماه بر اثر فعالیت‌های آتشفشانی با گدازه‌های تیره‌رنگ پوشیده شده‌اند و [[فهرست دریاوارهای کره ماه|آبگیروارهای]] گوناگونی را بوجود آورده‌اند ولی سوی دور ماه همچنان به شکل قدیم یعنی آکنده از گودال باقی‌مانده‌است.&lt;ref&gt;آسیموف، ایزاک، ماه زمین، ترجمه محمدرضا غفاری، تهران: دفتر نشر فرهنگ اسلامی، چاپ ششم ۱۳۷۴، ص۳۱&lt;/ref&gt;

== حرکاتِ ماه ==
انسان‌ها از قدیم از کرهٔ ماه و چرخشِ منظم آن برای [[گاهشماری]]، به‌ویژه در کشاورزی بهره می‌گرفتند، مسافران و دریانوردان نیز از نور و حضورِ ماه برای جهت‌یابی و [[ناوبری]] استفاده می‌کردند؛ ماه هم‌چنین در اسطوره‌های اقوام حضور زیادی دارد و در برخی فرهنگ‌ها حتی آن را به عنوان یک [[ایزد]] پرستش می‌کرده‌اند. [[گرانش]] (جاذبه) ماه باعث به‌وجود آمدن [[جزر و مد]] آب‌های کره زمین می‌شود و گرانش کره ماه هم‌چنین باعث باثبات ماندن محور گردش زمین به‌دور خود می‌شود که در صورت عدم وجود ماه، [[انحراف محوری]] زمین مرتباً تغییر می‌کرد و این امر باعث آشفته شدن آب و هوا و فصل‌ها در زمین می‌شد.&lt;ref name="The Universe"/&gt;

نیم‌کره‌ای از ماه در اثر پدیدهُ [[قفل جزر و مدی]] به طور دائمی رو به زمین قرار دارد که [[سمت پیدای ماه]] نامیده می‌شود. نیمه پنهان ماه را [[سمت پنهان ماه]] می‌نامند. هر روز قمری به اندازه ۱۷٫۳ روز زمینی طول می‌کشد.&lt;ref name="The Universe"/&gt;{{مدرک}}
ماه هر سال ۲ سانتیمتر از زمین دور می‌شود.

=== چرا ماه به روی زمین سقوط نمی‌کند ===
زمین با نیروی گرانش ماه را به سوی خود می‌کشد. اگر انسان ماه را که در حقیقت بی وقفه به دور سیاره ما می‌چرخد، از گردش بازمی‌داشت، ماه فقط برای مدت کوتاهی ثابت می‌ایستاد، آنگاه با سرعتی فزاینده به سمت زمین می‌شتافت و در نهایت با آن برخورد می‌کرد. البته این عمل میسر نیست. ماه از همان زمانهای اولیه با سرعتی برابر ۳۶۵۹ کیلومتر در ساعت به دور زمین در حال گردش بوده‌است. در اثر این حرکت گردشی، یک نیروی [[گریز از مرکز]] به سمت خارج ایجاد می‌شود، که درست به اندازه نیروی گرانش زمین که به سمت داخل کشش دارد، است. این دو نیروی مخالف، اثر یکدیگر را بطور متقابل خنثی می‌کنند، به نحوی که ماه هموراه بر [[مدار]] خود باقی می‌ماند.

=== هلال و بدر چگونه تشکیل می‌شود ===
[[پرونده:Lunar libration with phase Oct 2007 450px.gif|چپ|بندانگشتی|لیبرایسون کره ماه در یک چرخش ماهانه]]
خورشید خود می‌درخشد، ماه را از این رو می‌بینیم که خورشید به آن می‌تابد. اگر آن روی ماه که به سوی ماست، بطور کامل مورد تابش خورشید قرار گیرد، ما ماه را بصورت قرص کامل و به عبارت دیگر در حالت بدر مشاهده می‌کنیم. اگر نور خورشید فقط قسمتی از آن روی ماه را که بسوی ماست در بر گیرد، ما ماه را بر حسب میزان تابش نور بصورت هلال باریک نوری، نیم قرص و یا به صورت یک گلوله تقریباً گرد نورانی می‌بینیم. این پدیده‌های نوری را فازها یا صورتهای مختلف ماه می‌نامند.

هنگامی که ماه در جهت تابش خورشید قرار گیرد، دیده نمی‌شود، زیرا در تابش شدید خورشید محو می‌گردد و علاوه بر این، آن روی ماه که بسوی ماست مورد تابش واقع نمی‌گردد. این وضعیت را [[ماه نو]] می‌نامیم. اکنون ماه بر روی مدار خود به حرکت ادامه می‌دهد و پس از چند روز به طور محسوسی در سمت چپ و یا در شرق خورشید واقع می‌شود. در این وضعیت قسمت کوچکی از نیمه رو به زمین ماه، تحت تابش نور خورشید قرار می‌گیرد. در این دوران ماه را در اوایل شب بصورت داس باریکی که البته روز به روز بر قطر هلال آن افزوده می‌شود، مشاهده می‌کنیم، زیرا در این وضع ماه بعد از خورشید غروب می‌کند.

تقریباً یک هفته پس از ماه نو، از دید ناظر زمینی، ماه دقیقاً از پهلو مورد تابش نور خورشید واقع می‌شود. در این حالت انسان نیمی از ماه را تاریک و نیم دیگر را روشن می‌یابد؛ این وضعیت [[گام‌های ماه|یک‌چهارم نخست]] نامیده می‌شود. دوباره یک هفته بعد، ماه از دید این ناظر، دقیقاً در مقابل خورشید قرار می‌گیرد. در این حالت ماه به صورت قرص کامل نورانی می‌شود، که به آن [[بدر]] (یا در اصطلاح عامیانه ماه شب چهاردهم) می‌گویند.

از این حالت به بعد از قطر قسمت نورانی ماه کاسته می‌شود. تقریباً هفت روز پس از بدر، دوباره [[گام‌های ماه|یک‌چهارم دوم]] حادث می‌شود. ماه در این حالت از دید ناظر زمینی اکنون در سمت راست یا در غرب خورشید قرار دارد و به عبارت دیگر قبل از طلوع خورشید در آسمان صبحگاهی پدیدار می‌شود، تا بالاخره دوباره به وضعیت ماه نو می‌رسد.

=== فاصله ===
ماه نزدیک‌ترین جِرم آسمانی به زمین است و کرهٔ ماه در حدود سی‌برابر قطر زمین از زمین فاصله دارد.میانگین فاصلهٔ ماه تا زمین ۳۸۴٬۴۰۳ کیلومتر و قطر ماه ۳٬۴۷۶ کیلومتر است. به‌خاطر این نزدیکیِ نسبیِ فاصله، ماه در آسمان شب تقریباً به‌اندازهٔ خورشید دیده می‌شود، و گاه با گذر از جلوِ خورشید، باعث [[خورشیدگرفتگی]] نیز می‌شود.

''مَهتاب'' نوری است که از [[خورشید]] آمده و از سطح ماه رو به کره زمین بازتابانده شده. نور تقریباً در مدت ۱٫۳ [[ثانیه]] فاصله بین زمین تا ماه را طی می‌کند.
[[پرونده:Earth-Moon.png|وسط|1000px|بندانگشتی|'''سراسرنمای فاصلهٔ ماه تا زمین''']]

=== گام‌های ماه ===
{{اصلی|گام‌های ماه}}
[[پرونده:NASA-Apollo8-Dec24-Earthrise.jpg|بندانگشتی|چپ|نمای [[کره زمین|زمین]] از ماه که در ۲۴ دسامبر ۱۹۶۸ بوسیله ویلیام بیل اندرس در سفر [[آپولو ۸]] عکس‌برداری شده‌است.]]
همیشه ۵۰ درصد سطح ماه در معرض نور خورشید قرار دارد. میزان ناحیه روشن ماه، به موقعیت ماه نسبت به زمین و خورشید بستگی دارد. اندازه ناحیه قابل رویت، از کاملاً تاریک تا ماه کامل متغیر است. این دوره کامل هشت مرحله دارد که اهله ماه نامیده می‌شوند. چرخه [[گام‌های ماه]]، هر ۲۹٫۵۳ روز کامل می‌شود.

=== خانه‌های ماه ===
{{اصلی|خانه‌های ماه}}
خانه‌های ماه، تقسیم‌بندی حرکت شبانه‌روزیِ ماه نسبت بر روی [[دائرةالبروج]] است که به ۲۸ خانه تقسیم شده‌است.

=== رخگردی ===
{{اصلی|رخ‌گرد}}
رخگردی یا لیبراسیون پدیده پدیدار شدن ۹ درصد از گوشه‌های نیمه ناآشکار ماه بصورت متناوب در زمانبندی گردش ماهانه ماه است.

=== سَمتِ پنهانِ ماه ===
{{اصلی|سمت پنهان ماه}}
''سَمتِ پنهانِ ماه'' نیم‌کره‌ای از کرهٔ ماه است که به طور دائمی از [[کره زمین|کرهٔ زمین]] روی‌گردان است. سمتِ رو به زمین از کرهٔ ماه را [[سمت پیدای ماه]] می‌نامند. سمت پنهان ماه نخستین بار در سال ۱۹۵۹ توسط [[کاوشگر فضایی|کاوشگر]] [[لونا ۳]] شوروی عکس‌برداری شد و نخستین رؤیت مستقیم با چشم انسان در سال ۱۹۶۸ و در جریان مأموریت [[آپولو ۸]] صورت گرفت. تا امروز جمعاً ۲۴ انسان موفق به مشاهدهٔ عینی سمت پنهان ماه شده‌اند. این افراد فضانوردان مأموریت‌های [[آپولو ۸]] و آپولو ۱۰ تا ۱۷ بوده‌اند.&lt;ref&gt;[http://www.astro.uu.nl/~strous/AA/en/antwoorden/maan.html#v398 Astronomy answers]&lt;/ref&gt;

== برنامه‌های اکتشافی ==
[[پرونده:Bean Descends Intrepid - GPN-2000-001317.jpg|بندانگشتی|ماموریت [[آپولو ۱۲]]]]
[[پرونده:Inflatable habitat s89 20084.jpg|بندانگشتی|تصویری از یک طرح پایگاه در ماه]]
انسان تاکنون ۷۳ مأموریت فضایی به سوی ماه انجام داده‌است. تغییرات دمایی زیاد بر سطح ماه، تابش‌های زیان بار کیهانی و بارش انواع شهاب‌سنگ‌ها [[سکونت در ماه|اسکان انسان در ماه]] را با دشواری‌هایی روبه‌رو می‌کند. پژوهشگران آژانس فضایی ژاپن موفق به کشف حفره‌ای گدازه‌ای در کره ماه شده‌اند که به باور آن‌ها این حفره مکانی مناسب برای ساخت اقامتگاه‌های فضایی در آینده‌ای نه چندان دور خواهد بود.&lt;ref&gt;کنجکاو، [http://www.konjkav.com/index.php?option=com_content&amp;task=view&amp;id=2740&amp;Itemid=107 کشف مکانی برای سکونت در ماه]، از: خبرگزاری مهر: کد خبر: ۰۲۷۴۰ تاریخ انتشار: ۱۳ دی. ۱۳۸۸&lt;/ref&gt;

سفر به ماه با فناوری‌های کنونی سه روز به‌درازا می‌کشد&lt;ref name="The Universe"/&gt; و ماه تنها کره خارج از زمین است که انسان‌ها بر آن گام نهاده‌اند. در سال [[۱۹۶۹ (میلادی)|۱۹۶۹]] سازمان [[ناسا]] اعلام کرد که نخستین فضانوردان به نام‌های [[نیل آرمسترانگ]] و [[باز آلدرین]] در قالب [[پروژه آپولو]] بر سطح ماه فرود آمدند.

=== پروژه‌های ماه در ایران ===
ایرانی‌ها اگرچه تا کنون به ماه، فضاپیما ارسال نکرده‌اند، اما فعالیت‌های رصدی زیادی در این زمینه انجام داده‌اند. تصویر برداری از ماه آن هم با زمینه‌های هنری و نجومی از طرفداران زیادی در ایران برخوردار است. گروه دیگری ماه را هموراه زیر نظر دارند و هر رویدادی را که به نحوی با آن در ارتباط باشد از نظر دور نمی‌دارند. تعداد بسیار زیادی هم هلال اول و آخر ماه را برای تصحیح تقویمهای اسلامی به صورت دائم رصد می‌کنند. در این میان [[رصدخانه کوثر]] هم با همکاری ماه‌شناسان داخلی و خارجی، دائرةالمعارف تصویری ماه را اجرا نموده‌است. در ماه تا کنون ۶ پروژهٔ آپولو و ۵ پروژهٔ لونا انجام شده است و ۵ بار هم کاوشگران در ماه فرود آمده‌اند. کاوشگران ماه را به قسمت‌های مختلفی تقسیم کرده‌اند که به نام خلیج شبنم، خلیج رنگین کمان، دریای سرما، دریاچهٔ رؤیا، دریای آرامی، دریای رگبارها، اقیانوس توفان، دریای بخارها، دریای بحران، دریای آسایش، دریا ی باوری، دریای شهر، دریای ابر هاو دریای رطوبت.{{مدرک}}

== ماه در ادبیات و اساطیر ==
ماه را در فارسی ماج و ماس و مج و مهیر نیز گفته‌اند. صورت‌های این واژه در [[زبان‌های ایرانی]] کهن‌تر مانگ بوده است.&lt;ref name="لغتنامه دهخدا: ماه"&gt;لغتنامه دهخدا: ماه&lt;/ref&gt; در ادبیات عرفانی همچنین '''گوهر شب‌چراع''' کنایه از ماه است.

در ستاره‌شناسی قدیم گفته می‌شد که خانهٔ ماه سرطان است و شرف او در ثور است و این‌که ماه در فلک اول است و یکی از کواکب یا سیارات سبعه است.
در ادبیات فارسی تابان، شب‌گرد، ناشسته‌رو، مهرپرور از صفات و شمع، چراغ، مشعله، شعله، نقره چنبر، دایره، شیشه، ساغر، پیمانه، قرص، ترنج، سیب، نسرین، صندل، پنبه، گوی، کف، پنجه از تشبیهات ماه است.&lt;ref name="لغتنامه دهخدا: ماه"/&gt;

در [[اسطوره|اساطیر]] [[میان‌رودان]] خدای ماه را [[سین (ایزدبانو)|ایزدبانو سین]] می‌نامند.

توصیف ماه در شاهنامه فردوسی:
{{شعر}}
{{بیت|چراغست مر تیره‌شب را بسیچ|به بد تا توانی تو هرگز مپیچ}}
{{بیت|چو سی روز گردش بپیمایدا|شود تیره‌گیتی بدو روشنا}}
{{بیت|پدید آید آنگاه باریک و زرد|چو پشت کسی کو غم عشق خوَرد}}
{{بیت|چو بیننده دیدارش از دور دید|هم اندر زمان او شود ناپدید}}
{{بیت|دگر شب نمایش کند بیشتر|ترا روشنایی دهد بیشتر}}
{{بیت|به دو هفته گردد تمام و درست|بدان باز گردد که بود از نخست}}
{{بیت|بود هر شبانگاه باریک‌تر|به خورشید تابنده نزدیک‌تر}}
{{بیت|بدینسان نهادش خداوند داد|بود تا بود هم بدین یک نهاد}}
{{پایان شعر}}

== نگارخانه ==
&lt;gallery&gt;
LRO WAC Nearside Mosaic.jpg|[[سمت پیدای ماه|سمتِ پیدای ماه]]
Moon Farside LRO.jpg|[[سمت پنهان ماه|سمتِ پنهان ماه]]
LRO WAC North Pole Mosaic (PIA14024).jpg|[[قطب شمال ماه|قطبِ شمالیِ ماه]]
LRO WAC South Pole Mosaic.jpg|[[قطب جنوب ماه|قطبِ جنوبیِ ماه]]
Mah.jpg|ماه از زمین
&lt;/gallery&gt;

== جستارهای وابسته ==
* [[گام‌های ماه]]
* [[فهرست کوه‌های کره ماه به‌ترتیب بلندی]]
* [[فهرست کوه‌های کره ماه]]
* [[فهرست دهانه‌های کره ماه]]
* [[فهرست دریاواره‌های کره ماه]]
* [[فهرست دره‌های کره ماه]]
* [[فهرست عوارض سطحی کره ماه]]
* [[زمان‌بندی زمین‌شناسی ماه]]

== پانویس و منابع ==
{{ویکی‌گفتاورد}}
{{ویکی‌سفر}}
{{ویکی‌انبار-رده|Moon}}
{{ویکی‌واژه}}
* {{پاورقی|sina۰۱}} ابن سینا، حدود یا تعریفات با مقدمه و تعلیقات مترجم همراه با متن عربی، ترجمهٔ محمد مهدی فولادوند، دوم. تهران: انتشارات سروش ۱۳۶۶
* کتاب اطلس منظومه خورشیدی نوشته [[پاتریک مور]]&lt;ref name="NSSDC"&gt;
{{cite web |last=Williams |first=Dr. David R. |title=Moon Fact Sheet |publisher=[[ناسا|NASA]] (National Space Science Data Center) |url=http://nssdc.gsfc.nasa.gov/planetary/factsheet/moonfact.html |date=2 February 2006 |accessdate=31 December 2008}}
&lt;/ref&gt;&lt;ref name="Saari"&gt;
{{cite journal |doi=10.1364/AO.47.004981 |title=Celestial body irradiance determination from an underfilled satellite radiometer: application to albedo and thermal emission measurements of the Moon using CERES |date=2008 |last1=Matthews |first1=Grant |journal=Applied Optics |volume=47 |pages=4981–93 |pmid=18806861 |issue=27 |bibcode=2008ApOpt..47.4981M}}
&lt;/ref&gt;&lt;ref name="Vasavada1999"&gt;
{{cite journal |author=A.R. Vasavada, D.A. Paige, and S.E. Wood |journal=Icarus |title=Near-Surface Temperatures on Mercury and the Moon and the Stability of Polar Ice Deposits |volume=141 |issue=2 |pages=179–193 |bibcode=1999Icar..141..179V |doi=10.1006/icar.1999.6175 |date=1999}}
&lt;/ref&gt;&lt;ref name="L06"&gt;
{{cite journal |last1=Lucey |first1=P. |last2=Korotev |first2=Randy L. |title=Understanding the lunar surface and space-Moon interactions |journal=Reviews in Mineralogy and Geochemistry |volume=60 |issue=1 |pages=83–219 |date=2006 |doi=10.2138/rmg.2006.60.2 |display-authors=2 |author3=&lt;Please add first missing authors to populate metadata.&gt;}}
&lt;/ref&gt;
{{پانویس|۲}}

== پیوند به بیرون ==
* [http://aa.usno.navy.mil/imagery/moon شکل فعلی ماه]
* [http://www.hrcglobal.net/moon/defaultfa.php.html کاوشگر مجازی ماه]
{{کره ماه}}
{{ماه‌های سامانه خورشیدی}}
{{منظومه خورشیدی}}
{{سامانه خورشیدی}}

[[رده:ماه]]
[[رده:قمرها]]
[[رده:قمرهای منظومه شمسی]]</text></page>