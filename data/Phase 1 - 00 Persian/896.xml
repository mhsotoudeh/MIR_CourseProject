<page><title>صادق هدایت</title><text>{{مقاله برگزیده}}
{{جعبه اطلاعات شاعر و نویسنده
| نام                    = صادق هدایت
| آلبوم تصاویر           = [http://sadegh-khan-hedayat.com/faImageGallery.aspx آلبوم تصاویر در وب‌گاه رسمی «صادق هدایت»]
| تصویر                  = Hedayat113.jpeg
| توضیح تصویر            = آخرین عکس صادق هدایت، ۱۳۲۹ (صادق هدایت این عکس را برای تمام خویشاوندانش فرستاد)&lt;ref&gt; [http://sadegh-khan-hedayat.com/images/Gallery/n15.jpg آخرین عکس صادق هدایت]، سایت رسمی «دفتر هدایت»، بازیابی ۲ فوریهٔ ۲۰۱۰&lt;/ref&gt;
| نام اصلی               =
| زمینه فعالیت            = [[نویسنده]] و [[مترجم]]
| ملیت                   = [[ایران]]
| تاریخ تولد             = [[۲۸ بهمن]] [[۱۲۸۱]]{{-}}[[۱۷ فوریه|۱۷ فوریهٔ]] [[۱۹۰۳ (میلادی)|۱۹۰۳]]
| محل تولد                = [[تهران]]، [[ایران]]
| والدین                 = هدایت‌قلی خان هدایت [[اعتضادالملک]]{{-}}زیورالملولک
| تاریخ مرگ              = [[۱۹ فروردین]] [[۱۳۳۰]] ({{سن|۱۲۸۱|۱۱|۲۸|۱۳۳۰|۱|۱۹}}){{-}}[[۹ آوریل]] [[۱۹۵۱ (میلادی)|۱۹۵۱]]
| محل مرگ                 = [[پاریس]]، [[فرانسه]]
| علت مرگ                = [[خودکشی]]
| محل زندگی               = [[ایران]]{{-}}[[هندوستان]]{{-}}[[فرانسه]]
| مختصات محل زندگی       =
| مدفن                   = قطعهٔ ۸۵ [[گورستان پرلاشز]]، [[پاریس]]&lt;ref&gt; [http://www.dw.de/گشتی-در-پرلاشز-به-مناسبت-سالروز-مرگ-صادق-هدایت/g-17552879 گشتی در پرلاشز به‌مناسبت سالروز مرگ صادق هدایت]، دویچه‌ولهٔ فارسی&lt;/ref&gt;
|در زمان حکومت           =
|اتفاقات مهم             =
| نام دیگر               =
|لقب                     =
|بنیانگذار               =
|| پیشه                   = [[نویسنده]]، [[داستان‌نویس]]، [[مترجم]]،{{-}}حسابدار [[بانک ملی ایران]]{{سخ}}کارمند وزارت خارجه
| سال‌های نویسندگی        = (۱۳۲۹–۱۳۰۲)
|سبک نوشتاری             =
|کتاب‌ها                  =
|مقاله‌ها                 =
|نمایشنامه‌ها              =
|فیلم‌نامه‌ها              =
|دیوان اشعار             =
|تخلص                     =
|فیلم (های) ساخته بر اساس اثر(ها)=
| همسر                    =
| شریک زندگی             =
| فرزندان                =
|تحصیلات                   =
|دانشگاه                  = [[پردیس هنرهای زیبا|دانشکدهٔ هنرهای زیبای تهران]]
|حوزه                    =
|شاگرد                   =
|استاد                   =
|علت شهرت                =
| تأثیرگذاشته بر         =
| تأثیرپذیرفته از        =
| وب‌گاه                  = [http://sadegh-khan-hedayat.com/ وب‌گاه رسمی «صادق هدایت»]
| imdb_id                =
| soure_id               =
| جوایز سیمرغ بلورین     =
| جوایز جشن سینمای ایران =
| جوایز حافظ             =
| جوایز                  =
|گفتاورد                 = «در زندگی زخم‌هایی هست که مثل خوره روح را آهسته در انزوا می‌خورد و می‌تراشد. این دردها را نمی‌شود به کسی اظهار کرد.» ([[بوف کور]])
|امضا                    = E-hedayat.png
}}

'''صادق هدایت''' (زادهٔ [[۲۸ بهمن]] [[۱۲۸۱]] برابر با [[۱۷ فوریه|۱۷ فوریهٔ]] [[۱۹۰۳ (میلادی)|۱۹۰۳]] در [[تهران]] - درگذشتهٔ [[۱۹ فروردین]] [[۱۳۳۰]] برابر با [[۹ آوریل]] [[۱۹۵۱ (میلادی)|۱۹۵۱]] در آپارتمان اجاره‌ای مکرر، خیابان شامپیونه، [[پاریس]]) [[نویسنده]]، [[داستان‌نویس]]، [[ترجمه (زبان)|مترجم]] و [[روشن‌فکری|روشنفکر]] ایرانی بود.&lt;ref name="جعفری 1383 pp. 117–134"&gt;{{cite journal | last=جعفری | first=سیاوش | title=صادق هدایت؛ نویسنده‌ای متفاوت و کوششی ناکام برای خویشتن یابی فردی و هویت یابی ملی | journal=مطالعات ملی | issue=18 | year=1383 | pages=117–134 | url=http://www.noormags.ir/view/fa/articlepage/45484 | language=fa | accessdate=2015-12-12}}&lt;/ref&gt; او را همراه [[بزرگ علوی]] و [[صادق چوبک]]، پدران داستان‌نویسی نوین ایرانی می‌دانند.&lt;ref&gt;{{یادکرد کتاب | نام خانوادگی = سپانلو | نام = محمدعلی | پیوند نویسنده = محمدعلی سپانلو | عنوان =نویسندگان پیشرو ایران: از مشروطیت تا ۱۳۵۰ | سال =[[۱۳۸۷]] | ناشر = [[انتشارات نگاه|نگاه]] |مکان = تهران | شابک =۹۶۴۳۵۱۱۳۰۸ | صفحه =۱۰۳}}&lt;/ref&gt; {{سخ}}

هدایت از پیشگامان داستان‌نویسی نوین ایران و روشنفکری برجسته بود. بسیاری از محققان، رمانِ «''[[بوف کور]]''» او را، مشهورترین و درخشان‌ترین اثر ادبیات داستانی معاصر ایران دانسته‌اند.&lt;ref&gt;{{یادکرد وب |نام خانوادگی=یزدانجو |نام=پیام |عنوان= هدایت، «بوف کور»، و ناسoption=com_content&amp;task=view&amp;id=22&amp;Itemid=36 |بازبینی= |اثر=وب‌گاه ماشاالله آجودانی |تاریخ= |ناشر= |نشانی بایگانی= |تاریخ بایگانی= |کد زبان=fa}}&lt;/ref&gt;&lt;ref&gt;{{یادکرد وب |نام خانوادگی=D.P. Costello |نام= |عنوان=The Blind Owl |نشانی=www.oneworldclassics.com/excerpts/blindowl.pdf |بازبینی= |اثر= |تاریخ=June 2008 |ناشر=oneworld classics |نشانی بایگانی= |تاریخ بایگانی= |کد زبان=en}}&lt;/ref&gt;&lt;ref&gt;پروچیستا؛ [http://therumpus.net/2010/10/why-i-love-sadegh-hedayats-the-blind-owl/ This Book Will End Your Life: The Greatest Modern Persian Novel Ever Written]، سایت the Rumpus؛ ۸ اکتبر ۲۰۰۸؛ سیروس شمیسا، [http://www.encyclopaediaislamica.com/madkhal2.php?sid=2094 مدخلِ بوفِ کور]، دانشنامه جهان اسلامEsposito، Scott؛ [http://conversationalreading.com/lets-all-go-rea-the-blind-owl Let’s All Go Read The Blind Owl]، وبلاگ Conversational Reading؛ ۱۳ اکتبر ۲۰۱۰؛ گروهی از نویسندگان؛ [http://www.iranicaonline.org/articles/hedayat-sadeq مدخل صادق هدایت]، دانشنامه ایرانیکا؛ ۱۵ دسامبر ۲۰۰۳&lt;/ref&gt; هرچند شهرت عام هدایت [[نویسنده|نویسندگی]] است، اما آثاری از نویسندگانی بزرگ را نظیر [[ژان پل سارتر]]، [[فرانتس کافکا]] و [[آنتون چخوف]] نیز [[ترجمه (زبان)|ترجمه]] کرده‌است. حجم [[فهرست آثار درباره صادق هدایت|آثار و مقالات نوشته شده]] دربارهٔ نوشته‌ها، نوع زندگی و خودکشی صادق هدایت بیان‌گر تأثیر ژرف او بر [[جریان روشنفکری در ایران|جریان روشنفکری ایران]] است.&lt;ref&gt;{{یادکرد وب |نام خانوادگی=[[داریوش آشوری]] |نام= |عنوان= معمای بوف کور|نشانی=http://ashouri.malakut.org/archives/2007/05/post_43.shtml |بازبینی= |اثر=وب‌گاه جستار |تاریخ= ۲۵ اردیبهشت ۱۳۸۶ |ناشر= |نشانی بایگانی= |تاریخ بایگانی= |کد زبان=fa}}&lt;/ref&gt;

صادق هدایت در [[۱۹ فروردین]] سال [[۱۳۳۰]] در [[پاریس]] [[خودکشی]] کرد. آرامگاه وی در [[گورستان پرلاشز]]، قطعهٔ ۸۵، در پاریس واقع است.

== زندگی‌نامه ==
=== از کودکی تا آغاز جوانی ===
[[پرونده:Hedayat koodaki.jpg|بندانگشتی|چپ|صادق هدایت در سن پنج سالگی با لباس سفید، همراه با خواهران، برادران و عمو زاده‌هایش در باغ پدربزرگ (نیر الملک).&lt;ref&gt; [http://sadeghhedayat.info/show.aspx?img=hedayat004.jpg صادق هدایت در پنج سالگی با لباس سفید، همراه با خواهران، برادران و عموزاده‌هایش، در باغ پدربزرگ (نیرالملک)]، سایت رسمی «دفتر هدایت»، بازیابی ۱۴ ژانویه ۲۰۱۱&lt;/ref&gt;]]
[[پرونده:Sadegh hedayat.jpg|بندانگشتی|چپ|200px]]
صادق هدایت در چهارشنبه [[۲۸ بهمن]] [[۱۲۸۱]] برابر با [[۱۷ فوریه]] [[۱۹۰۳ (میلادی)|۱۹۰۳]] در [[تهران]] متولد شد. پدرش هدایت قلی‌خان ([[اعتضادالملک|اعتضاد الملک]]، فرزند نیرالملک وزیر علوم، در دوره ناصرالدین شاه) و نام مادرش زیور الملوک (دختر عموی هدایت‌قلی‌خان، دختر [[حسین‌قلی مخبرالدوله]])است.&lt;ref name="ReferenceA"&gt;{{پک|هیلمن|۱۳۷۱|ک=سالشمار زندگی صادق هدایت|ص=۱}}&lt;/ref&gt; جدّ اعلای صادق [[رضاقلی خان هدایت|رضاقلی‌خان هدایت طبرستانی]]&lt;ref&gt;{{یادکرد کتاب |نام خانوادگی=هدایت طبرستانی  |نام=رضا قلی خان  | پیوند نویسنده =رضاقلی خان هدایت طبرستانی  |کتاب=[[مجمع الفصحا]]  | کوشش =[[مظاهر مصفا]] | جلد = دوم | صفحه= ۱۷۸۹ |ناشر=انتشارات امیرکبیر | مکان = تهران |سال=۱۳۸۲ |شابک=97896400088782}}&lt;/ref&gt; از رجال معروف عصر ناصری و صاحب کتاب‌هایی چون ''مجمع الفصحا'' و ''اجمل التواریخ'' بود. صادق کوچک‌ترین پسر خانواده بود و دو برادر و دو خواهر بزرگ‌تر از خود و یک خواهر کوچکتر از خود داشت. (از برادرانش محمود خان، قاضی دیوان عالی کشور بود که در زمان نخست وزیری سپهبد [[رزم آرا]]، سمت معاون نخست وزیری را داشت. عیسی خان، سرلشکر و از رؤسای سابق دانشگاه جنگ بود. هر دو برادر در هنر و ادبیات دستی داشتند). سپهبد [[حاج‌علی رزم‌آرا]] همسر [[انورالملوک هدایت]]، شوهر خواهر صادق هدایت، بود&lt;ref&gt; [http://www.mehrnameh.ir/article/1579/خاطراتِ-خانه‌ی-اعتضادالملک-آخرين-گفتگو-با-مهرانگيز-دولتشاهي-خواهرزاده‌ی-صادق-هدايت ماهنامه مهرنامه، شماره ۹، اسفند ۱۳۸۹]&lt;/ref&gt;

صادق هدایت در سال [[۱۲۸۷]] تحصیلات ابتدایی را در سن ۶ سالگی در مدرسهٔ علمیهٔ تهران آغاز نمود. در سال [[۱۲۹۳]] روزنامه دیواری ''ندای اموات'' را در مدرسه انتشار داد و دوره متوسطه را در دبیرستان [[دارالفنون]] آغاز نمود؛ ولی در سال [[۱۲۹۵]] به خاطر بیماری چشم‌درد مدرسه را ترک کرد و در سال [[۱۲۹۶]] در مدرسهٔ سن‌لویی که مدرسهٔ فرانسوی‌ها بود، به تحصیل پرداخت.&lt;ref name="ReferenceA"/&gt; به گفتهٔ خود هدایت اولین آشنایی‌اش با ادبیّات جهانی در این مدرسه بود و به کشیش آن مدرسه درس [[زبان فارسی|فارسی]] می‌داد و کشیش هم او را با ادبیّات جهانی آشنا می‌کرد. در همین مدرسه صادق به [[علوم خفیه]] و [[متافیزیک]] علاقه پیدا کرد. این علاقه بعدها هم ادامه پیدا کرد و هدایت نوشتارهایی در این مورد انتشار داد. در همین سال صادق اولین مقالهٔ خود را در روزنامهٔ هفتگی (به مدیریت [[نصرالله فلسفی]]) به چاپ رساند و به‌عنوان جایزه سه ماه اشتراک مجانی دریافت نمود. همچنین همکاری‌هایی با ''مجله ترقی'' داشت. صادق در همین دوران [[گیاه‌خواری|گیاه‌خوار]] شده بود و به اصرار و پند بستگانش مبنی بر ترک آن وقعی نمی‌نهاد. در سال [[۱۳۰۳]]، درحالی‌که هنوز مشغول تحصیل در مقطع متوسطه بود، یک کتاب کوچک انتشار داد: ''انسان و حیوان''، که راجع به مهربانی با حیوانات بود و در سال ۱۳۰۶ کتاب ''فواید گیاه‌خواری'' در برلین به چاپ رسید. تصحیحی از [[رباعیات خیام]] با نام ''رباعیات خیام'' (با کتاب ''[[ترانه‌های خیام (کتاب)|ترانه‌های خیام]]'' اشتباه نشود) به همراه مقدمه‌ای مفصّل در سال ۱۳۰۲ منتشر شد. در سال ۱۳۰۳ بود که صادق داستان کوتاه «[[زبان حال یک الاغ در وقت مرگ|شرح حال یک الاغ هنگام مرگ]]» را در ''مجلهٔ وفا''، سال دوم، شماره ۶–۵ منتشر کرد.&lt;ref name="ReferenceB"&gt;{{پک|هیلمن|۱۳۷۱|ک=سالشمار زندگی صادق هدایت|ص=۲}}&lt;/ref&gt;

=== گیاه‌خواری ===
صادق هدایت در جوانی گیاه‌خوار شد و کتابی در فواید [[گیاه‌خواری]] نیز نوشت. او تا پایان عمر گیاه‌خوار باقی ماند. [[بزرگ علوی]] در این باره می‌نویسد: «یک بار دیدم که در کافه لاله‌زار یک نان گوشتی را که به زبان روسی بولکی می‌گفتند، به این قصد که لای آن شیرینی است، گاز زد و ناگهان چشم‌هایش سرخ شد، عرق به پیشانی‌اش نشست و داشت قی می‌کرد که دستمالی از جیبش بیرون آورد و لقمهٔ نجویده را در آن تف کرد.»&lt;ref&gt;علوی ۵۹–۶۰&lt;/ref&gt;

او معتقد بود اگر انسان بخواهد دست از جنگ بردارد باید اول دست از کشتن و خوردن حیوانات بردارد.&lt;ref&gt;{{یادکرد کتاب |نام خانوادگی= هدایت|نام= صادق|کتاب= فوائد گیاه‌خواری| ناشر= |سال=}} فصل هفتم ص ۵۷: از افلاطون که «در کتاب جمهوری خودش نشان می‌دهد که خوراک حیوانی سبب پیدایش جنگ و خون‌ریزی مابین مردم است و آن را تنها برای سربازان تجویز می‌کند تا درنده و جنگ‌جو بشوند.»&lt;/ref&gt;

=== عزیمت به اروپا ===
هدایت در [[۱۳۰۳]] از مدرسه سن لویی فارغ‌التحصیل گشت و در همین سال بود که با [[تقی رضوی]] آشنا شد. در سال [[۱۳۰۵]] با اوّلین گروه دانش‌آموزان اعزامی به خارج راهی [[بلژیک]] شد و در رشتهٔ ریاضیات محض به تحصیل پرداخت. در همین سال داستان «مرگ» را در مجلهٔ ''[[ایرانشهر (مجله)|ایرانشهر]]'' شمارهٔ ۱۱، که در [[آلمان]] منتشر می‌شد به چاپ رسانید و مقاله‌ای به فرانسوی به نام «جادوگری در ایران» در مجلهٔ له‌ویل دلیس، شماره ۷۹ نوشت. هدایت از وضع تحصیل و رشته‌اش در [[بلژیک]] راضی نبود و مترصد بود که خود را به [[فرانسه]] و در آن‌جا به [[پاریس]] که آن زمان مرکز تمدن غرب بود برساند. سرانجام در اسفند ۱۳۰۵ پس از تغییر رشته و دوندگی فراوان به پاریس منتقل شد. در همین سال نسخهٔ کامل‌تری از کتاب «انسان و حیوان» و کتاب دیگری به نام «''فواید گیاهخواری''» با مقدمهٔ حسین کاظم‌زادهٔ ایرانشهر در [[برلین]] [[آلمان]] به چاپ رساند.&lt;ref name="ReferenceB"/&gt;

=== اقدام اول خودکشی و نخستین داستان‌ها ===
[[پرونده:هدایت.jpg|بندانگشتی|چپ|صادق هدایت پس از اولین خودکشی نافرجامش در پاریس، این عکس در خانه عیسی هدایت در پاریس (۱۳۰۷) گرفته شده‌است.&lt;ref&gt; [http://www.sadeghhedayat.com/show.aspx?img=hedayat044.jpg صادق هدایت پس از نخستین خودکشی]، سایت رسمی «دفتر هدایت»، بازیابی ۲ فوریه ۲۰۱۰&lt;/ref&gt;]]
صادق هدایت در سال [[۱۳۰۷]] اقدام به خودکشی در [[رودخانه مارن]] (فرانسه) کرد، لیکن سرنشینان یک قایق او را نجات دادند. در همین دوران در پاریس با دختری به نام ترز دوست بود. صادق در مورد خودکشی‌اش به برادرش محمود می‌نویسد: «یک دیوانگی کردم به خیر گذشت.» ادعا شده‌است که راجع به خودکشی نخستش توضیحی به هیچ‌کس نداده‌است.&lt;ref&gt;جمشیدی ۵۸&lt;/ref&gt; اما م. فرزانه سال‌ها بعد از زبان هدایت (سال‌ها بعد از خودکشی اولش) نقل می‌کند که علت خودکشی مسائل عاطفی بوده‌است.

نخستین نمونه‌های داستان‌های کوتاه هدایت در همان سال خودکشی نافرجامش صورت گرفت. نمایشنامهٔ «[[پروین دختر ساسان]]»، «[[زنده به گور (داستان)|زنده به گور]]» و داستان کوتاه «[[مادلن]]» را در همین دوران نوشته‌است.&lt;ref name="ReferenceB"/&gt;

=== بازگشت به تهران ===
هدایت در سال [[۱۳۰۹]]، بی آنکه تحصیلاتش را به پایان رسانده باشد، به تهران بازگشت و در بانک ملی (در قسمت محاسباتی و دفتر ارسال مرسلات) مشغول به کار شد. لیکن از وضع کارش راضی نبود و در نامه‌ای که به [[تقی رضوی]] (که دوستیشان در دوران متوسطه آغاز شده بود) در پاریس نوشته‌است، از حال و روز خود شکایت می‌کند. دوستی با [[حسن قائمیان]] که پس از مرگ هدایت خود را وقف شناساندن او کرد در بانک ملی اتفاق افتاد. در همین سال مجموعه داستان «[[زنده‌به‌گور]]» و نمایشنامهٔ «[[پروین دختر ساسان]]» را در تهران منتشر کرد. هدایت در این سال با [[مسعود فرزاد]]، [[بزرگ علوی]] و [[مجتبی مینوی]] آشنا شده و حلقهٔ دوستی‌ای ایجاد می‌شود که [[گروه ربعه]] نامیده شد.&lt;ref&gt;مسعود فرزاد در مقاله‌ای که در شمارهٔ اسپند ۱۳۴۶ در مجلهٔ ''سپید و سیاه'' نوشته‌است چگونگی آشنایی و شکل‌گیری گروه را به تفصیل شرح داده‌است.&lt;/ref&gt;

=== گروه ربعه ===
{{اصلی|گروه ربعه}}
در آن دوران گروهی از نویسندگان و ادیبان فاخر بودند که به آن‌ها ادبای [[سبعه]] می‌گفتند و به گفتهٔ مجتبی مینوی «هر مجله و کتاب و روزنامه‌ای که به فارسی منتشر می‌شد از آثار قلم آن‌ها خالی نبود.»&lt;ref name="مینوی. «یادبود هدایت» ۲۵۳"&gt;مینوی. «یادبود هدایت» ۲۵۳.&lt;/ref&gt; این هفت تن که در واقع بیشتر از هفت تن بودند&lt;ref name="مینوی. «یادبود هدایت» ۲۵۳"/&gt; شامل کسانی چون [[محمدتقی بهار]]، [[عباس اقبال آشتیانی]]، [[غلامرضا رشید یاسمی|رشید یاسمی]]، [[سعید نفیسی]] و [[بدیع‌الزمان فروزانفر]] و [[محمد قزوینی]] می‌شدند. گروه ربعه این نام را برای دهن‌کجی به این افراد (که به نظر ایشان کهنه‌پرست بودند) انتخاب کردند. گفتگو و دیدارهای گروه ربعه در رستوران‌ها و کافه‌های تهران بود از آن جمله کافه قنادی رُزنوار که در حدود سال ۱۳۱۰ پاتوق صادق هدایت و دوستان به‌شمار می‌آمد.&lt;ref&gt;سپانلو، م.ع. خانم زمان: منظومه، لندن: (ناشر:) شرکت پیامکو، ۱۹۸۷. ص۷۱.&lt;/ref&gt;
بعدها نیز افراد دیگری چون [[پرویز ناتل خانلری]]، [[عبدالحسین نوشین]]، [[غلامحسین مین‌باشیان]] و [[نیما یوشیج]] به گروه ربعه اضافه شدند. این گروه به فعالیت‌های ادبی و فرهنگی پرداختند و آثاری چند در این سالها با همکاری همدیگر انتشار دادند. مینوی در بارهٔ این دوران می‌گوید: «ما با تعصب جنگ می‌کردیم و برای تحصیل آزادی می‌کوشیدیم و مرکز دایرهٔ ما صادق هدایت بود.»&lt;ref&gt;مینوی. «یادبود هدایت» ۲۵۴.&lt;/ref&gt;

&lt;!-- این بخش بیش از حد وارد جزئیات شده‌است --&gt;
سال‌های ۱۳۱۰ تا ۱۳۱۴ برای هدایت دورانی پربار محسوب می‌شود و آثار تحقیقی و داستانی بسیاری انتشار داد. از جمله این آثار می‌توان به مجموعه ''انیران'' اشاره کرد که شامل سه داستان «فتح اسکندر» از ش. پرتو، «هجوم اعراب» از بزرگ علوی و «حمله مغول» از صادق هدایت می‌باشد. این کتاب به [[ذبیح بهروز]] تقدیم شده‌است. مجموعهٔ داستان‌های کوتاه ''سایه‌روشن'' (حاوی ۷ داستان)، نمایشنامهٔ «[[مازیار]]» با مقدمهٔ مینوی، ''کتاب مستطاب [[وغ‌وغ ساهاب]]'' با همکاری [[مسعود فرزاد]]. (این کتاب در سال ۱۳۱۳ به چاپ رسید و در سال ۱۳۱۴ هدایت به خاطر آن به نظمیهٔ تهران احضار شد این شکایت از طرف مستقیمِ [[علی‌اصغر حکمت|علی اصغر حکمت]] وزیرِ معارفِ وقت تنظیم شده بود و اینگونه صادق هدایت از اولین ممنوع‌القلم‌های تاریخِ سانسورِ ایران شد.&lt;ref&gt;مستند خانهٔ شماره ۳۷، {{یوتیوب|5w0PEenfulY|بی‌بی‌سی}}&lt;/ref&gt;). مجموعه داستان‌های کوتاه ''[[سه قطره خون (داستان کوتاه)|سه قطره خون]]'' و چندین داستان کوتاه دیگر نظیر «گرداب»، «دون ژوان کرج»، «مردی که نفسش را کشت»، «صورتکها»، «چنگال»، «لاله»، «آفرینگان»، «طلب آمرزش»، «[[محلل (داستان کوتاه)|محلل]]»، «مرده‌خورها»، «عروسک پشت پرده»، چاپ نخست «علویه خانم» و همچنین سفرنامهٔ «اصفهان نصف جهان»، در این دوران به چاپ رسید.&lt;ref name="ReferenceC"&gt;{{پک|هیلمن|۱۳۷۱|ک=سالشمار زندگی صادق هدایت|ص=۳}}&lt;/ref&gt;

=== سفر به هندوستان ===
[[پرونده:hedayats.jpg|بندانگشتی|چپ|250px|هدایت در اواخر عمر]]
هدایت در سال ۱۳۱۵ به همراه شین پرتو به هند رفت و در آپارتمان او اقامت گزید. در هند به فراگیری [[زبان پارسی میانه|زبان پهلوی]] نزد دانشمند پارسی (از پارسیان هند) [[بهرام گور انکلساریا]] پرداخت و [[کارنامه اردشیر پاپکان|کارنامهٔ اردشیر بابکان]] را در هند از پهلوی به فارسی ترجمه کرد.

در طی اقامت خود در بمبئی اثر معروف خود ''[[بوف کور]]'' راکه در پاریس نوشته بود پس از اندکی دگرگونی با دست برروی کاغذ استنیسل نوشته، به‌صورت پلی‌کپی در پنجاه نسخه انتشار داد و برای دوستان خود فرستاد؛ از جمله نسخه‌ای برای [[مجتبی مینوی]] که در لندن اقامت داشت و نسخه‌ای برای [[محمدعلی جمال‌زاده|جمالزاده]] که آن زمان در ژنو بود. عده‌ای داستان ''بوف کور'' را برآمده از حال و هوای هند می‌دانند، ولی چنان‌که از گفتگوهای هدایت و فرزانه برمی‌آید هدایت کار روی این اثر را از سالها پیش آغاز کرده بود به قول هدایت در گلویش گیر کرده بود{{مدرک|احتیاج به ذکر صفحهٔ فرزانه}}. در نسخهٔ پلی‌کپی‌ای که از ''بوف کور'' در هند انتشار داد نوشته بود که چاپ اثر در ایران ممنوع است. علاوه بر اینها هدایت دو داستان به زبان فرانسوی در هند به چاپ رساند: "Lunatique" و "Sampingue".

هدایت پس از سفر به هند به‌شدت در مضیقه مالی قرار داشته و خرج زندگی‌اش توسط ش. پرتو تقبل می‌شده‌است، همین فقر و شکست از بی‌اعتنایی جامعه سبب شد هدایت روی به طنز نویسی بیاورد و همین طنز تلخ زخم‌های در سینه وی را بیشتر هویدا می‌کرد.&lt;ref&gt;{{یادکرد وب |نویسنده =زهار شعربافچی زاده |نشانی=http://anthropology.ir/node/6312 |عنوان=صادق هدایت در هند | ناشر =انسان‌شناسی و فرهنگ |تاریخ =۱۳ مرداد ۱۳۸۹ |تاریخ بازبینی=۱۵ مرداد ۱۳۹۵}}&lt;/ref&gt;

=== بازگشت از هندوستان ===
صادق هدایت در سال ۱۳۱۶ از هند بازگشت و دوباره در بانک ملی مشغول به کار شد. سال بعد از بانک ملی استعفا داده، در وزارت فرهنگ استخدام شد. او تا سال ۱۳۲۰ که متفقین ایران را اشغال کردند به فعالیت‌های ادبی پرداخت و چندین داستان و مقاله انتشار داد. کارنامهٔ اردشیر بابکان را در مجلهٔ موسیقی و ''گجسته ابالیش'' (ترجمه از متن پهلوی) را جداگانه (در انتشارات ابن سینا) چاپ کرد. با وجود این ''[[بوف کور]]'' همچنان در ایران منتشر نشده بود.&lt;ref name="ReferenceC"/&gt;

=== اشغال ایران توسط متفقین و بازشدن فضای سیاسی ===
در سال ۱۳۲۱ مجموعهٔ ''[[سگ ولگرد (داستان)|سگ ولگرد]]'' را انتشار داده، ترجمه‌هایی از ''[[فهرست شهرستان‌های ایران|شهرستان‌های ایران]]'' ''[[گزارش گمان‌شکن]]'' و ''[[یادگار جاماسپ]]'' از پهلوی به فارسی صورت داد.&lt;ref&gt;{{پک|هیلمن|۱۳۷۱|ک=سالشمار زندگی صادق هدایت|ص=۴}}&lt;/ref&gt; بعد از ۱۳۲۰ تا ۱۳۲۴ و پایان [[جنگ جهانی دوم]] انتقادهای اجتماعی صادق هدایت شدت می‌گیرد. داستان بلند ''[[حاجی‌آقا]]'' داستان کوتاه «آب زندگی» و مجموعهٔ ''[[ولنگاری]]'' که همه مضامین اجتماعی دارند در این دوران به چاپ رسیدند. علاوه بر این فعالیت‌ها هدایت به نوشتن مقاله‌های نقد ادبی و ترجمهٔ آثاری از [[فرانتس کافکا|کافکا]] نیز پرداخت و در نشریه‌های مختلف به چاپ رساند. چند اثر دیگر پهلوی را هم ترجمه کرد. در سال ۱۳۲۴ هدایت سفری به [[تاشکند]] داشت و در انجمن فرهنگی ایران و شوروی از او تقدیر شد.&lt;ref&gt;{{پک|هیلمن|۱۳۷۱|ک=سالشمار زندگی صادق هدایت|ص=۴}}&lt;/ref&gt;

در این دوران بسیاری از دوستان هدایت از جمله علوی و عبدالحسین نوشین به [[حزب توده ایران|حزب توده]] پیوسته بودند و در مجموع نشست و برخاست وی با توده‌ای‌ها بیشتر شده بود و حتی مقالاتی در روزنامهٔ مردم که ارگان حزب توده بود با نام مستعار به چاپ رساند. لیکن علی‌رغم اصرار سردمداران حزب هرگز به حزب توده نپیوست.&lt;ref&gt;نیرنگستان، ص۱۵&lt;/ref&gt;

=== پایان جنگ و یأس و نومیدی ===
پس از پایان جنگ و پیش‌آمدن مسائل کردستان و آذربایجان هدایت از توده‌ای‌ها هم سرخورده شد و بیش از پیش به شرایط بدبین شد.&lt;ref&gt;در این مورد نگاه کنید به انورخامه‌ای.&lt;/ref&gt; بدبینی او به شرایط در نامه‌هایی که به [[محمدعلی جمال‌زاده|جمال‌زاده]] و شهیدنورایی نوشته‌است، دیده می‌شود. به نظر [[پیام یزدانجو]]، هدایت در این سال‌ها امیدش به نوزایی ایران و اشتیاق‌اش به عظمت‌یابی ایرانیان به یمن خرافه‌ستیزی، استبدادگریزی، و روشن‌اندیشی را از دست داده بود.&lt;ref&gt; [http://www.bbc.com/persian/blogs/2014/04/140409_l44_nazeran_hedayat_ معمای هدایت: نویسنده‌ای که نمی‌نوشت]، بی‌بی‌سی فارسی&lt;/ref&gt;

در سال ۱۳۲۶ به نوشتن توپ مرواری پرداخت اما این اثر تا پس از مرگش به چاپ نرسید. معروف‌ترین نام مستعار او که ''توپ مرواری'' هم تحت آن منتشر شد '''هادی صداقت''' است. در ۱۳۲۷ مقالهٔ «پیام کافکا» به‌صورت مقدمه‌ای بر کتاب ''گروه محکومین'' نوشتهٔ کافکا و ترجمهٔ [[حسن قائمیان]] نوشت. در سال ۱۳۲۹ با همکاری [[حسن قائمیان]] داستان «مسخ» کافکا را ترجمه کرد و در مجلهٔ سخن انتشار داد. در [[۱۲ آذر]] همان سال با گرفتن گواهی پزشکی (برای اخذ [[روادید]]) و فروختن کتابهایش به فرانسه رفت. در طول اقامت در فرانسه سفری به [[هامبورگ]] داشت و نیز سعی کرد به [[لندن]] برود که موفق نشد. سرانجام در ۱۹ فروردین ۱۳۳۰ در آپارتمان اجاره‌ای‌اش در پاریس با گاز خودکشی کرد. او نخستین نویسنده و ادیب ایرانی محسوب می‌شود که خودکشی کرده‌است. وی چند روز قبل از انتحار بسیاری از داستان‌های چاپ‌نشده‌اش را نابود کرده بود. هدایت را در قبرستان [[گورستان پر لاشز|پرلاشز]] به خاک سپردند. مراسم خاکسپاری‌اش با حضور عده‌ای قلیل از ایرانیان و فرانسویان صورت گرفت.&lt;ref&gt;{{پک|هیلمن|۱۳۷۱|ک=سالشمار زندگی صادق هدایت|ص=۵}}&lt;/ref&gt;

=== شرح حال صادق هدایت به قلم خودش ===
[[پرونده:Hedayat10.jpg|بندانگشتی|چپ|380px|دست‌خط صادق هدایت، آذر ۱۳۲۴]]
{{نقل قول|من همان قدر از شرح حال خودم رَم می‌کنم که در مقابل تبلیغات امریکایی‌مآبانه. آیا دانستن تاریخ تولدم به درد چه کسی می‌خورد؟ اگر برای استخراج زایچه‌ام است، این مطلب فقط باید طرف توجّه خودم باشد. گرچه از شما چه پنهان، بارها از منجّمین مشورت کرده‌ام، اما پیش‌بینی آن‌ها هیچ وقت حقیقت نداشته. اگر برای علاقهٔ خوانندگان است؛ باید اول مراجعه به آراء عمومی آن‌ها کرد چون اگر خودم پیش‌دستی بکنم مثل این است که برای جزئیات احمقانهٔ زندگیم قدر و قیمتی قائل شده باشم. بعلاوه، خیلی از جزئیات است که همیشه انسان سعی می‌کند از دریچهٔ چشم دیگران خودش را قضاوت بکند و ازین جهت مراجعه به عقیدهٔ خود آن‌ها مناسب تر خواهد بود مثلاً اندازهٔ اندامم را خیاطی که برایم لباس دوخته بهتر می‌داند و پینه‌دوز سر گذر هم بهتر می‌داند که کفش من از کدام طرف ساییده می‌شود. این توضیحات همیشه مرا به یاد بازار چارپایان می‌اندازد که یابوی پیری را در معرض فروش می‌گذارند و برای جلب مشتری به صدای بلند جزئیاتی از سن و خصایل و عیوبش نقل می‌کنند.
از این گذشته، شرح حال من هیچ نکتهٔ برجسته‌ای در برندارد نه پیش آمد قابل توجهی در آن رخ داده نه عنوانی داشته‌ام نه دیپلم مهمی در دست دارم و نه در مدرسه شاگرد درخشانی بوده‌ام بلکه بر عکس همیشه با عدم موفقیت روبه‌رو شده‌ام. در اداراتی که کار کرده‌ام همیشه عضو مبهم و گمنامی بوده‌ام و رؤسایم از من دل خونی داشته‌اند به‌طوری‌که هر وقت استعفا داده‌ام با شادی هذیان‌آوری پذیرفته شده‌است. روی‌هم‌رفته موجود وازدهٔ بی‌مصرف قضاوت محیط دربارهٔ من می‌باشد و شاید هم حقیقت در همین باشد.&lt;ref&gt;بهارلو ۳۹–۴۰ [رسم‌الخط استاندارد شده‌است]&lt;/ref&gt;}}

== فعالیت‌ها و سمت و سوی هنریِ هدایت ==
;ایدئولوژی
بیگانه‌ستیزی و به‌ویژه [[عرب‌ستیزی]]، پرستش نژاد ایرانی، ضدیت با اسلام به‌عنوان یک دین غیرایرانی و همچنین پرستش ایران باستان و ایران دوره [[ساسانیان|ساسانی]] در آثار صادق هدایت دیده می‌شوند.&lt;ref&gt;{{پک|آجودانی|۱۳۷۱|ک=ناسیونالیسم و هدایت|ص=۴۷۴–۴۷۵}}&lt;/ref&gt; از جمله بنمایه‌های نوشته‌های هدایت ناسیونالیسم ایرانی او و تأثرش نسبت به وضع ایران روزگار خود است که وی در رسالهٔ طنزآمیز [[کاروان اسلام (البعثة الاسلامیة الی البلاد الافرنجیة)]] به آن اشاره می‌کند.&lt;ref&gt;{{پک|آجودانی|۱۳۷۱|ک=ناسیونالیسم و هدایت|ص=۵۰۰–۵۰۱}}&lt;/ref&gt;

== ویژگی‌های ساختاری و محتوایی ==
عمده‌ترین ویژگی ساختاری و محتوایی نوشته‌های هدایت را می‌توان چنین برشمرد:
* درون‌مایهٔ اغلب داستان‌های هدایت، مرگ‌اندیشی، انتقاد از جامعهٔ تحت [[استبداد]] و نفی [[خرافه]]پرستی است.
* تصویرها و توصیفات و شخصیت‌ها و چهره‌های داستان‌های او اغلب رنگ ملی دارند. نثر هدایت ساده و بی‌پیرایه و عاری از دشوارنویسی‌ست.
* نثر وی مستحکم، منسجم و قوی‌مایه است.
* او از زبان و فرهنگ مردم به خوبی و در حد اعجاز بهره می‌گیرد و همین مایهٔ غنای داستان‌هایش می‌گردد.
* توصیفات هدایت [[رئالیستی]]، دقیق و واقع‌بینانه است.
* او به جنبه‌های روانی و درونی چهره‌ها و اشخاص داستانی خود می‌اندیشید، ضمن آنکه از وصف ظاهر آنها نیز درنمی‌ماند.
* برخی از داستان‌های هدایت، انعکاس مسائل روحی و روانی خود نویسنده است.
* طنز قوی و مؤثر و انتقادیِ هدایت در سرتاسر آثار داستانی و تحقیقیِ وی سایه افکنده‌است. وجود این خصیصه، در رفتارهای اجتماعی او هم گزارش شده‌است. به‌عنوان نمونه، دربارهٔ شیرینکاری صادق هدایت در جشن عروسی [[جلال آل احمد]] با [[سیمین دانشور]] در سال ۱۳۲۹ خورشیدی، نقل شده‌است که هدایت جعبهٔ بزرگ کادو پیچی‌ شده‌ای را به‌عنوان هدیه به عروس خانم می‌دهد و وقتی که آن جعبه را باز می‌کنند، می‌بینند که یک جعبهٔ دیگر در آن است. جعبهٔ دوم را که باز می‌کنند، باز می‌بینند که یک جعبهٔ دیگر در آن است، و این قضیه چندین بار تکرار می‌شود تا اینکه بالاخره به جعبهٔ کوچکی می‌رسند که در داخل آن، یک قاشق مرباخوری گذاشته شده بود!&lt;ref&gt;[[دوبرادر]]، خاطرات محمدحسین دانایی، انتشارات اطلاعات، چاپ دوم، ۱۳۹۳، تهران، ص۱۴۴&lt;/ref&gt;
* اندیشه و تفکّری در پس داستان‌های اوست که وی را متفکری اندیشمند معرفی می‌کند.
* او به زندگی مردم و نقد رفتار آن‌ها توجهی خاص داشت و همدل و همداستان مردم فرودست بود.
* هدایت در نویسندگان پس از خود تأثیر ژرفی بر جای گذاشت.&lt;ref&gt;{{پک|ذوالفقاری|۱۲۸۲|ک=چهل داستان کوتاه ایرانی از چهل نویسندهٔ معاصر|ص=۳۴}}&lt;/ref&gt;

== نقدها ==
یکی از مهمترین انتقاداتی که همواره به هدایت می‌شده، کم‌توجهی به متن اصلی و عدم وفاداری به ترجمه -خصوصاً در آثار کافکا- بوده‌است.&lt;ref&gt;{{پک|رحیمیه|۱۳۷۱|ک=مسخ هدایت از مسخ|ص=۵۹۹}}&lt;/ref&gt; همچنین هدایت در مقالاتش نظر شخصی‌اش را دخیل می‌کرده و واقعیات را در جایگاه دوم قرار می‌داده‌است. به‌عنوان مثال، وی همواره در مقالاتش کافکا و [[خیام]] را، با وجود تفاوت‌های عظیم، یکسان فرض کرده‌است.&lt;ref&gt;{{پک|رحیمیه|۱۳۷۱|ک=مسخ هدایت از مسخ|ص=۶۰۵}}&lt;/ref&gt;

[[داریوش آشوری]] عنوان کرده که صادق هدایت «نفرت عجیبی نسبت به اعراب و اسلام» داشته‌است.&lt;ref&gt; [http://www.bbc.co.uk/persian/arts/2012/06/120603_l44_ashuri_darush_iranian_intellectual.shtml مفهوم «کین‌توزی» و بحران ذهنی روشنفکری ایرانی]، بی‌بی‌سی فارسی&lt;/ref&gt;
ولی اگر نوشته‌های صادق هدایت را خوانده باشید می‌فهمید او زندگی وابسته به دین و سنت و عقاید را مورد انتقاد قرار داده و شاید متنفر بوده چون به دید او اینها دروغانی بیش نیستند.

== خانهٔ صادق هدایت ==
[[خانه صادق هدایت]] در تهران، خیابان سعدی، بالاتر از خیابان منوچهری، ضلع جنوب‌شرقی [[بیمارستان]] امیر اعلم، خیابان شهید تقوی (خیابان هدایت) پلاک ۳، کنار خانهٔ سفیر کبیر [[دانمارک]] واقع شده‌است.{{مدرک}}

خانه مورد نظر توسط پدر صادق هدایت بنا شده و شکل و ساختار بنا به سبک اواخر دوران [[قاجار]] برمی‌گردد. در دههٔ ۱۳۵۰ خورشیدی، دفتر [[فرح پهلوی]] اقدام به خرید خانهٔ پدری صادق هدایت کرد و اشیاء شخصی‌اش را از بازماندگان وی جمع‌آوری کردند تا آن را تبدیل به [[موزه]] برای صادق هدایت کنند. پس از [[انقلاب ۱۳۵۷ ایران]] این کار انجام نگرفت. رژیم جدید ملک را مصادره کرد و در اختیار [[دانشگاه علوم پزشکی تهران]] قرار داد. سپس، به‌عنوان [[مهدکودک]] کارکنان «مهد کودک صادقیه» مورد بهره‌برداری قرار گرفت.

نهایتاً عمارت مذکور در تاریخ ۲۶ آبان ماه ۱۳۷۸ در سیاههٔ [[آثار ملی ایران]] با شمارهٔ ۲۴۹۱ به ثبت رسید.&lt;ref&gt; [http://4.bp.blogspot.com/_T2PbbqbnyUk/TBiP0USkBsI/&lt;ref&lt;refANg/ZWm4T181fxM/s320/name.JPG بخشنامه ثبت خانه صادق خدایت در فهرست آثار ملی ایران ]{{سخ}}&lt;/ref&gt;

سال ۱۳۸۱ برادرزاده هدایت - [[جهانگیر هدایت]] - و جمعی دیگر به نوع کاربری این خانه توسط دانشگاه علوم پزشکی اعتراض کردند و کاربری خانه از مهدکودک به کتابخانه تغییر پیدا کرد. این اعتراض‌ها برای تغییر نهایی خانه به موزه ادامه دارد.&lt;ref&gt;{{یادکرد وب|نشانی = http://aftabnews.ir/fa/news/234551/تبدیل-خانه-صادق-هدایت-به-انبار-بیمارستان |عنوان = تبدیل خانه صادق هدایت به بیمارستان |ناشر = پایگاه آفتاب}}&lt;/ref&gt;
در سال ۱۳۹۲ حیاط و محوطهٔ خانهٔ صادق هدایت تبدیل به انبار ضایعات بیمارستان شده‌است. {{مدرک}}

== هدایت نقاش ==
[[پرونده:Ahooye Tanha.jpg|بندانگشتی|چپ|آهوی تنها، اثر صادق هدایت.&lt;ref&gt; [http://sadegh-khan-hedayat.com/images/painting/SDPainting6.jpg آهوی تنها، اثر صادق هدایت]، سایت رسمی «دفتر هدایت»، بازیابی ۱۴ ژانویهٔ ۲۰۱۱&lt;/ref&gt;]]
صادق هدایت [[نقاشی|نقّاشی]] هم می‌کرد و برخی طرح‌های او موجود است. از جمله آهویی که در مجموعه آثار هدایت چاپ [[انتشارات امیرکبیر]] بر جلد کتاب‌های او نقش بسته‌است. [[جهانگیر هدایت]]، برادرزادهٔ او مجموعه‌ای از این نقاشی‌ها را با عنوان «آهوی تنها» منتشر کرده‌است.&lt;ref name="بی بی سی فارسی، هفت روز کتاب"&gt;فرج سرکوهی&lt;/ref&gt;

== کتاب‌شناسی ==
[[پرونده:Boof.gif|بندانگشتی|1800px|بخشی از دست‌نوشتهٔ بوف کور]]

[[پرونده:Sadeq-hedayat-le-pere-lacha.jpg|بندانگشتی|500px|آرامگاه صادق هدایت در قطعهٔ ۸۵ گورستان [[گورستان پر لاشز|پرلاشز]]، [[پاریس]].&lt;ref&gt; [http://www.dw.de/گشتی-در-پرلاشز-به-مناسبت-سالروز-مرگ-صادق-هدایت/g-17552879 گشتی در پرلاشز به مناسبت سالروز مرگ صادق هدایت]، دویچه وله فارسی&lt;/ref&gt;{{سخ}}(این سنگ مزار توسط خانواده‌اش در سال [[۱۳۴۰]] نصب شده‌است)]]

=== نوشته‌های هدایت ===
{| class="wikitable sortable"
|-
! نام داستان !! تاریخ انتشار
|-
| [[رباعیات خیام (صادق هدایت)|رباعیات خیام]] || ۱۳۰۲
|-
| [[فواید گیاه‌خواری]] || ۱۳۰۶
|-
|  [[زنده‌بگور|زنده بگور (مجموعه داستان کوتاه)]] || ۱۳۰۹
|-
|  [[پروین دختر ساسان|پروین دختر ساسان (نمایش‌نامه)]] || ۱۳۰۹
|-
| [[سایه مغول]] || ۱۳۱۰
|-
|  [[اصفهان نصف جهان|اصفهان نصف جهان (سفرنامه)]] || ۱۳۱۱
|-
| [[سه قطره خون (مجموعه داستان کوتاه)]] || ۱۳۱۱
|-
| [[نیرنگستان (صادق هدایت)|نیرنگستان]] || ۱۳۱۲
|-
| [[سایه روشن (مجموعه داستان کوتاه)]] || ۱۳۱۲
|-
| مازیار (جستار تاریخی و یک نمایشنامه) با همکاری [[مجتبی مینوی]] || ۱۳۱۲
|-
|[[کاروان اسلام|البعثة الاسلامیة الی البلاد الافرنجیة]] || ۱۳۱۲–۱۳۱۳
|-
| [[وغ‌وغ ساهاب]] با همکاری [[مسعود فرزاد]] || ۱۳۱۳
|-
| [[ترانه‌های خیام (کتاب)|ترانه‌های خیام]] || ۱۳۱۳
|-
|[[بوف کور]] || ۱۳۱۵
|-
|[[سگ ولگرد (مجموعه‌داستان)]] || ۱۳۲۱
|-
|[[علویه خانم]] || ۱۳۲۲
|-
|[[ولنگاری]] || ۱۳۲۳
|-
|[[حاجی آقا]] || ۱۳۲۴
|-
|[[افسانه آفرینش]]([[خیمه‌شب‌بازی]] در سه پرده) || ۱۳۲۵
|-
|[[توپ مرواری]] || ۱۳۲۷
|-
|[[نوشته‌های پراکنده (صادق هدایت)|نوشته‌های پراکنده]] (به کوشش حسن قائمیان) || ۱۳۱۵
|}

=== ترجمه‌ها ===
==== ترجمه از [[زبان فرانسوی|زبان فرانسه]] ====
* ''[[کور و برادرش]]'' (۱۳۱۰) نوشته [[آرتور شنیتسلر]]
* ''[[کلاغ پیر]]'' (۱۳۱۰) نوشته [[الکساندر لانژ کیلاند]] نویسنده نروژی
* ''[[تمشک تیغ دار]]'' (۱۳۱۰) نوشته [[آنتون چخوف]]
* ''[[مرداب حبشه]]'' (۱۳۱۰) نوشته [[گاستون شرو]] نویسنده فرانسوی
* ''[[جلو قانون]]'' نوشته [[فرانتس کافکا]]
* ''[[مسخ (رمان)|مسخ]]'' نوشته فرانتس کافکا
* ''[[گراکوس شکارچی]]'' نوشته فرانتس کافکا
* ''[[گروه محکومین]]'' نوشته فرانتس کافکا
* ''[[دیوار]]'' نوشته [[ژان پل سارتر]]

==== ترجمه از متون پهلوی به زبان فارسی ====
* ''گیزیستگ ابالیش'' تحت نام ''[[ماتیکان گجستک ابالیش|گجسته ابالیش]]'' (۱۳۱۹)&lt;ref name="eir"/&gt;
* ''[[شکند گمانیک وزار|گزارش گمان‌شکن]]'' (۱۳۲۲)&lt;ref name="eir"/&gt;
* ''آیادگارِ جاماسپیگ'' تحت نام ''[[یادگار جاماسبی|یادگار جاماسب]]'' (۱۳۲۲)&lt;ref name="eir"/&gt;
* ''[[کارنامه اردشیر بابکان]]'' (۱۳۲۲)&lt;ref name="eir"/&gt;
* ''[[زند وهمن یسن|زند وهومن یسن]]'' (۱۳۲۳)&lt;ref name="eir"/&gt;
* ''ابرمردانِ شهرامِ ورزاوند'' تحت نام ''[[آمدن شاه بهرام ورجاوند]] (۱۳۲۴)&lt;ref name="eir"/&gt;
برخی از ترجمه‌های او در ''مجموعه نوشته‌های پراکندهٔ صادق هدایت'' (ویرایش دوم، تهران، ۱۹۵۶ میلادی) است؛ که شامل برخی از مقاله‌های فرانسوی او هم می‌شود.&lt;ref name="eir"&gt;EIr, "HEDAYAT, SADEQ vi. SELECTED BIBLIOGRAPHY" in Encyclopædia Iranica, Vol. XII, Fasc. 2, pp. 131-135&lt;/ref&gt;

=== مقالات ===
* ''[[مقدمه‌ای بر رباعیات خیام]]''
* ''[[انسان و حیوان]]'' (۱۳۰۳)
* ''[[پیام کافکا]]''

=== آثار دربارهٔ هدایت ===
* {{اصلی|آثار دربارهٔ صادق هدایت}}
* داش آکل

== جستارهای وابسته ==
{{درگاه|زندگی‌نامه}}
* [[جایزه ادبی صادق هدایت]]
* [[نوشته‌های پراکنده (صادق هدایت)|نوشته‌های پراکنده]]

== پانویس ==
{{پانویس|۲}}

== منابع ==
* {{یادکرد|نویسنده=[[انور خامه‌ای]]|مقاله=خاطرات و تفکرات دربارهٔ صادق هدایت|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|کتاب= نامه‌های صادق هدایت |ناشر =نشر اوجا|شهر= [[تهران]] |کوشش=گردآورنده [[محمد بهارلو]]|سال=[[۱۳۷۴]]}}
* {{یادکرد|نویسنده=جمشیدی، اسماعیل|کتاب=خودکشی صادق هدایت|شهر=تهران|ناشر=انتشارات زرین|سال=۱۳۷۳}}
* {{یادکرد|نویسنده=حبیبی آزاد، ناهید|مقاله=سالشمار زندگی صادق هدایت|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|نام خانوادگی = ذولفقاری| نام = حسن|پیوند نویسنده = |کتاب=چهل داستان کوتاه ایرانی از چهل نویسندهٔ معاصر|سال= ۱۳۸۲|چاپ=دوم |ناشر=انتشارات نیما|شهر=تهران|شابک=۹۶۴–۶۶۵۵–۳۰–۳}}
* {{یادکرد|نویسنده=شهشهانی، سهیلا|مقاله=پایه‌گذار انسان‌شناسی در ایران|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|نویسنده=فرزانه، م.ف.|مقاله=خاطراتی از صادق هدایت|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|نویسنده=فرزانه، م.ف.|کتاب=آشنایی با صادق هدایت|شهر=تهران|ناشر=نشر مرکز}}
* {{یادکرد|نویسنده=کمیسارف، د.س.|مقاله=دربارهٔ زندگی و آثار هدایت|ترجمه=حسن قائمیان|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|نویسنده=قائمیان، حسن|مقاله=هدایت در بانک ملی|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|کتاب=گذشت زمانه|نویسنده = [[بزرگ علوی|علوی، بزرگ]]|ناشر =نگاه |شهر=[[تهران]]|سال=[[۱۳۸۵]]|شابک=ISBN 964-351-324-6}}
* {{یادکرد|نویسنده=[[مجتبی مینوی|مینوی، مجتبی]]|مقاله=یادبود صادق هدایت|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
* {{یادکرد|نویسنده=[[پرویز ناتل خانلری|ناتل خانلری، پرویز]]|مقاله=خاطرات ادبی دربارهٔ صادق هدایت|کتاب=یاد صادق هدایت|کوشش=به کوشش علی دهباشی|شهر=تهران|ناشر=نشر ثالث|سال=۱۳۸۰}}
Iraj Parsinejad, A History of Literary Criticism in Iran, Bethesda, 2003, pp.۱۹۷–۲۶۴
* {{یادکرد وب|نویسنده = فرج سرکوهی |نشانی = http://www.bbc.co.uk/persian/arts/2010/11/101117_l41_book_review_sarkoohi_week2.shtml |عنوان = هفت روز کتاب: از شعری که روزگار را شکست داد تا مجابی و هدایت نقاش| ناشر = وب گاه بی‌بی‌سی فارسی |تاریخ  = |تاریخ بازدید = ۲۶ آبان ۱۳۸۹}}
* ''روی جاده نمناک/دربارهٔ صادق هدایت''، گردآورنده: [[محمد قاسم‌زاده]]، [[انتشارات کاروان]]
* {{یادکرد|کتاب=مسخ هدایت از مسخ|نام =نسرین |نام خانوادگی=رحیمیه|ناشر =ایران نامه|شهر=[[تهران]]|سال=۱۳۷۱|شابک=|کد زبان=fa}}
* {{یادکرد|کتاب=هدایت و ناسیونالیسم|نام =ماشاءالله |نام خانوادگی=آجودانی|ناشر =ایران نامه|شهر=[[تهران]]|سال=۱۳۷۱|شابک=|کد زبان=fa}}
* {{یادکرد|کتاب=سالشمار زندگی صادق هدایت|نام =مایکل|نام خانوادگی=هیلمن|ناشر =ایران نامه|شهر=[[تهران]]|سال=۱۳۷۱|شابک=|کد زبان=fa}}
* {{یادکرد|کتاب=منتخباتی از صادق هدایت|نام =فرانک|نام خانوادگی=لوئیس|ناشر =وست یو پرس|شهر=[[کلرادو]]|سال=۱۹۷۹|شابک=|کد زبان=fa}}

== پیوند به بیرون ==
{{جعبه پیوند به پروژه‌های خواهر
|نویسنده=yes
|ویکی‌واژه=no
|ویکی‌نسک=no
|ویکی‌گفتاورد=صادق هدایت
|ویکی‌نبشته=صادق هدایت
|ویکی‌انبار=Sadeq Hedayat
|ویکی‌خبر=no
|ویکی‌گونه=no}}
{{درگاه|ادبیات فارسی}}
{{Spoken Wikipedia|Sadeq_Hedayat-fa.ogg|{{Start date|۲۰۱۰|۰۵|۰۲}}|۹٫۲ مگا}}
* [http://sadegh-khan-hedayat.com وب‌گاه رسمی «دفتر هدایت»]
* [http://www.sokhan.com/hedayat/ بخش ویژهٔ بزرگداشت صادق هدایت] - سایت سخن
* [http://www.bbc.co.uk/persian/arts/story/2004/03/040326_pm-hedayat_radio.shtml رشته برنامه‌های 'صادق هدایت؛ پیشگام داستان‌نویسی جدید در ایران'] در وب‌گاه بی‌بی‌سی
* [http://www.bbc.co.uk/persian/iran/2011/04/110408_l13_pics_sadegh_hedayat_album.shtml ] - صادق هدایت از کودکی تا مرگ به روایت تصویر در وبگاه بی‌بی‌سی
* [http://www.mohammadsanati.net/1390/t/psychoanalyticalthought/501 فرهنگ مرگ و نعل وارونه هدایت- نقد دکتر محمد صنعتی درباره هدایت]
* [http://absdostan.deviantart.com/art/The-sadegh-hedayat-Brushes-156796000 دانلود براش دست خط‌های صادق هدایت در کارت پستال‌هایش برای استفاده در نرم‌افزار فتوشاپ]
* [http://sharghdaily.ir/?News_Id=4332 به مناسبت سالروز تولد صادق هدایت: «هدایت» همچنان در صحنه] [[روزنامه شرق]]
* [http://www.bbc.co.uk/persian/iran/2013/09/130917_me_kafka_blind_owl.shtml کافکا، هدایت و ما ایرانیان]

{{صادق هدایت}}
{{داستان‌های کوتاه صادق هدایت}}
{{ادبیات فارسی}}

{{ترتیب‌پیش‌فرض:هدایت، صادق}}
[[رده:صادق هدایت|صادق هدایت]]
[[رده:اهالی تهران|هدایت، صادق]]
[[رده:ایرانیان مقیم پاریس]]
[[رده:ایرانی‌های مهاجرت‌کرده به فرانسه]]
[[رده:حامیان حقوق جانوران]]
[[رده:حامیان حقوق حیوانات اهل ایران]]
[[رده:خاندان هدایت]]
[[رده:خودکشی‌کنندگان با گاز]]
[[رده:خودکشی‌ها در پاریس|هدایت، صادق]]
[[رده:دانش‌آموختگان دارالفنون]]
[[رده:دانش‌آموختگان مدرسه سن لویی تهران]]
[[رده:درگذشتگان ۱۳۳۰|هدایت، صادق]]
[[رده:درگذشتگان ۱۹۵۱ (میلادی)]]
[[رده:رمان‌نویسان اهل ایران]]
[[رده:رمان‌نویسان سده ۲۰ (میلادی)]]
[[رده:زادگان ۱۲۸۱|هدایت، صادق]]
[[رده:زادگان ۱۹۰۳ (میلادی)]]
[[رده:فارسی‌زبانان]]
[[رده:گیاه‌خواران اهل ایران]]
[[رده:مترجمان اهل ایران|هدایت، صادق]]
[[رده:مدفونان در پرلاشز|هدایت، صادق]]
[[رده:ندانم‌گرایان اهل ایران]]
[[رده:نوگرایی]]
[[رده:نویسندگان اهل ایران]]
[[رده:نویسندگان خودکشی‌کرده]]
[[رده:نویسندگان داستان کوتاه اهل ایران]]
[[رده:نویسندگان نوگرا]]
[[رده:طنزپردازان اهل ایران|هدایت، صادق]]</text></page>