<page><title>رشته‌کوه گرین</title><text>{{coord|33|57|33|N|48|28|54|E|type:mountain_source:enwiki|display=title}}
'''رشته‌کوه گَرین''' یا '''گروس''' از [[رشته‌کوه|رشته کوه‌های]] مهم غرب ایران است که در شمال استان [[لرستان]] قرار دارد. گرین از رشته کوه‌های بلند [[زاگرس]] است که در ادامه [[اشترانکوه]] قرار دارد و طول آن به بیش از ۱۸۰ کیلومتر می‌رسد. این رشته کوه در استان کرمانشاه به کوه‌های پرو و بیستون می‌پیوندد. [[قله ولاش|ولاش]] با ۳۶۲۳ متر ارتفاع، در الشتر بلندترین [[قله]] این رشته کوه است.

قله‌های بلند آن شامل [[یال کبود]] و کوه [[چهل نابالغان]]، و گاچال در نهاوند، قله [[۱۸ یال]]، [[سه کوزان]] و [[میش پرور]] در [[بروجرد]] و نیز [[قله ولاش]] در شمال الشتر است. دیگر قله آن بازگیر واقع در الشتر می‌باشد&lt;ref&gt;{{یادکرد وب|نشانی=http://vefagh.co.ir/tourist/tourist_s.php?tourist=649|عنوان=کوه گرین در استان لرستان، وبگاه وفاق|تاریخ بازدید=۸-۰۱-۱۳۹۱}}&lt;/ref&gt;.

گرین از غرب به [[دلفان]]، از شمال به [[نهاوند]]، از شرق به [[شهرستان بروجرد]] و از جنوب به [[شهرستان سلسله]] محدود می‌شود. گرین در گویش محلی '''گرّو''' garru یا garri و در زبان لکی '''گروین''' garvin نامیده می‌شود و یکی از کانون‌های آبگیر دائمی لرستان است که رودهای [[دز]] و [[گاماسیاب]] را تغذیه می‌کند. [[سرآب]]های فراوانی در پای این کوه وجود دارد و آب آشامیدنی نهاوند و بروجرد والشتر و نیز آب مورد نیاز کشاورزی دشت بزرگ نهاوند و [[سیلاخور]] دورود نیز از همین سرآب‌ها تأمین می‌شود. صعود به کوه گرین از طریق روستاهای غرب شهر بروجرد، جنوب نهاوند یا شمال الشتر امکان پذیر است. دهکده وراینه در پای این کوه قرار دارد و صعود به بلندترین قله این کوه یال کبود، از کنار سراب گاماسیاب صورت میگیرد همچنین دهکده ییلاقی [[ونایی]] در این پای این کوه قرار دارد. این کوه خرس، کفتار، گرگ و روباه دارد و در گذشته پلنگ نیز داشته‌است. بخش عظیم این کوه در جنوب نهاوند بوده و جلوه‌های زیبایی به این منطقه می‌دهد سرآب‌هایی مانند [[کهمان]]، [[گاماسیاب]]، [[گیان]]، فارسبان،کنگاور کهنه و ملوسان[[رشته کوه فرعی آردشان]] از این رشته کوه سرچشمه می‌گیرند.ضلع جنوبی کوه در شمال دشت الشتر قرار گرفته و رود کهمان از دامنه های گرین به دشت جاری می شود و نهایتاً پس از یکی شدن با آب رود کشکان به سیمره رسیده که در خوزستان به نام کرخه ادامه می یابد. سراب گاماسیاب با آبیاری دشت نهاوند به کرمانشاه سرازیر می شود.این رشته کوه تقریباً تا اواخر مرداد ماه برف دارد البته داخل دره‌ها مدت و گرمای بیشتری برای ذوب برف این کوه لازم است. 

از مرتفع‌ترین و زیباترین قله‌های این رشته کوه، [[قله ولاش]] است که مسیر صعود آن از روستای پرسک در شرق الشتر یا از ونایی و تیزه زن در بروجرد می‌باشد.
مرتفعترین قله این رشته کوه، [[قله یال کبود]] در نهاوند میباشد.

== جستارهای ویژه ==
* [[فهرست کوه‌های ایران]]

== منابع ==
{{پانویس}}
{{کوه‌های ایران}}
{{لرستان}}
{{فهرست‌های جغرافیایی ایران}}

[[رده:استان لرستان]]
[[رده:زمین‌چهره‌های استان لرستان]]
[[رده:کوه‌های استان لرستان|گرین]]
[[رده:کوه‌های زاگرس]]
[[رده:کوه‌های سه هزار متری]]</text></page>