<page><title>جغرافیای ایران</title><text>{{coord|32|00|N|53|00|E|type:country_source:enwiki|display=title}}
[[پرونده:Irannight.jpg|چپ|بندانگشتی|۳۰۰ px|ایران در شب]]
'''جغرافیای ایران''' به بررسی ویژگیهای سیاسی - طبیعی و ... جغرافیای کشور [[ایران]] می‌پردازد؛ و مهم‌ترین پدیده‌ها و اماکن جغرافیایی آن را نیز می‌شناساند.

== جغرافیای سیاسی ایران ==
{{اصلی|جغرافیای سیاسی ایران}}

=== موقعیت و مختصات جغرافیایی ===
ایران یکی از کشورهای آسیای جنوب غرب (خاورمیانه) در شرق با [[افغانستان]] و [[پاکستان]]؛ در شمال شرقی با [[ترکمنستان]]، در بخش میانی شمال با [[دریای خزر]]، در شمال غربی با [[جمهوری آذربایجان]] و [[ارمنستان]]؛ در غرب با [[ترکیه]] و [[عراق]]؛ و سرانجام در جنوب با آب‌های [[خلیج فارس]] و [[دریای عمان]] همسایه‌است.

از دید جغرافیایی، غربی‌ترین شهر ایران [[کلیساکندی]]؛ شرقی‌ترین شهر [[جالق]]؛ شمالی‌ترین شهر [[پارس‌آباد]]؛ و جنوبی‌ترین شهر [[چابهار]] است.&lt;ref&gt;اطلس گیتاشناسی استان‌های ایران، تهران: ۱۳۸۳، نقشه‌ها.&lt;/ref&gt;

=== استان‌ها ===
:''مقالهٔ اصلی: [[استان‌های ایران]]''
[[پرونده:Stielers Handatlas 1891 59.jpg|thumb|270px|left|مرزهای ایران در اواخر دوره قاجار در [[نقشه ایران و توران در دوره قاجاریه]]]]
* [[استان خراسان]] در سال ۱۳۸۳ به سه استان: [[استان خراسان جنوبی]]، [[استان خراسان شمالی]]، و [[استان خراسان رضوی]] تقسیم شد.
* [[استان اردبیل]] در سال ۱۳۷۲ از [[استان آذربایجان شرقی]] جدا شده و استانی مستقل گشت.
* [[استان قم]] در سال ۱۳۷۵ از [[استان تهران]] جدا شد.
* [[استان البرز]] سی و یکمین استان ایران در سال ۱۳۸۹ با کرج به عنوان مرکز استان شکل گرفت.
در سال ۱۳۱۶ ه.ش. ایران را به ده استان و در سال ۱۳۸۳ به سی استان تقسیم کرده‌اند. شهرهای مهم ایران عبارت‌اند از: [[مشهد]]، [[اصفهان]]، [[تبریز]]، [[شیراز]]، [[کرج]]، [[اهواز]]، [[ارومیه]]، [[قم]]، [[کرمان]]، [[یزد]]، [[رشت]]، [[خرم‌آباد]]، [[ساری]] [[گرگان]]، [[زاهدان]]، [[آمل]]، [[کاشان]]، [[اراک]]، [[همدان]]، [[سنندج]]، [[کرمانشاه]]، [[بوشهر]]، [[زنجان]]، [[بندرعباس]]، [[تهران]]، [[قزوین]]. [[اردبیل]].

== جغرافیای تاریخی ایران ==
{{اصلی|جغرافیای تاریخی ایران}}

== جغرافیای اقتصادی ایران ==
[[پرونده:IranprovincesGDP.jpg|بندانگشتی|250px|نمودار دایره‌ای سهم تولید ناخالص داخلی در استان‌های ایران]]
{{اصلی|جغرافیای اقتصادی ایران}}

=== معادن ===
معادن مهم ایران عبارتست از: [[نفت]] و [[گاز]]. ایران، چهارمین ذخایر نفتی جهان، نه و چهار دهم در صد (۹٫۴٪) ذخایر ثابت شده نفتی زمین معادل ۱۵۷ میلیارد بشکه، و نیز اولین ذخایر گازی جهان، هجده در صد ذخایر ثابت شده گاز زمین، معادل ۳۳٫۶ تریلیون متر مکعب را در اختیار خود دارد، اما در مجموع ذخایر نفت و گاز، ایران با دارا بودن ۳۷۹ میلیارد بشکه معادل نفت خام، رتبه اول را در این زمینه دارا می‌باشد.&lt;ref&gt;[https://www.bp.com/content/dam/bp/pdf/statistical-review/statistical_review_of_world_energy_2013.pdf BP Statistical Review of World Energy, June 2013]&lt;/ref&gt; مهم‌ترین منطقه‌های نفتی مسجد سلیمان هفتگل گچساران آغا جاری و شاه آباد (غرب) است. نفت قم نیز در حال استخراج است.

دیگر معادن مهم کشور عبارت‌اند از: معادن ذغال سنگ، کانیهای فلزی: طلا، منگنز، کرومیت، مس، سرب، روی، نیکل، کبالت، نقره و آهن، معدنی شیمیایی: گوگود، نمک، سنگهای تزئینی، شن و ماسه.

در سال ۱۳۵۷ مهم‌ترین و تعداد معادن فلزی در ایران بدین شرح بوده‌اند:
سرب وروی(۱۶) مس(۲) کرومیت(۴) خاک سرخ(۴)وسنگ آهن(۲).
همچنین در همین سال معادن غیر فلزی مهم وتعدادی که در حال بهره‌برداری بوده‌اند عبارت‌اند از:
زغال سنگ(۳۳) مرمریت(۲۸) مرمر(۲۰) تراورتن(۱۳) کائولین(۷) سیلیس(۱۲) فیروزه(۱) پوکه معدنی(۲) بنتونیت(۵) باریتین(۹) دولومیت(۲) خاک نسوز(۵) زاج(۱) تالک(۲) فلدسپات(۲) گچ(۹۲) سولفات دوسود(۳)

=== محصولات نباتات ===
محصولات نباتی ایران عبارتست از: [[گندم]]، [[جو (گیاه)|جو]]، [[برنج]]، [[ذرت]]، [[نخود]]، [[لوبیا]]، [[ماش]]، [[عدس]]، [[توتون]]، [[پنبه]]، [[کنف]]، [[نیشکر]] و کلیه درختهای میوه دار. صید [[ماهی]]، صید [[مروارید]]، صید حیوانات وحشی و طیور، تربیت [[کرم ابریشم]] و [[زنبور عسل]] و [[پرورش قارچ]] نیز رواج دارد.

=== صنایع ===
عمده‌ترین صنایع کشور عبارت‌اند از: صنایع نفت، گاز، پتروشیمی، فولاد، نساجی، شیمیایی، غذایی، خودرو سازی، الکتریکی و الکترونیکی و... همچنین صنایع مهم دستی و خانگی و سنتی کشور عبارت‌اند از: فرش و قالی، گلیم و زیلو، منبت کاری، خاتم کاری و سفال سازی.

=== راه‌ها ===
راه‌ها و وسایط نقلیه نیز دارای اهمیت است. راه آهن سرتاسری ایران از [[خلیج فارس]] تا [[دریای خزر]] (همچنین نگاه کنید به [[راه‌آهن مازندران]]) راه آهن تهران به مشهد راه آهن تهران به تبریز تهران به کاشان، راه آهن بندرعباس به تهران وراه آهن بندرعباس به سرخس که مشغول بهره برداریست و راه‌های دیگری که در دست ساختمان است. جاده‌های [[شوسه]] همه شهرهای را بهم مربوط می‌سازد. راه‌های کشتیرانی در دریای خزر، دریای عمان و خلیج فارس است. راه‌های هوایی میان اغلب کشورهای بزرگ جهان و شهرهای درجه اول ایران بر قرار است.

== جغرافیای طبیعی ایران ==
{{اصلی|جغرافیای طبیعی ایران}}

=== رودهای ایران ===
اکثر رودهای ایران کم‌آب بوده و تنها رودی که قابلیت کشتی‌رانی دارد رود [[کارون]] در خوزستان است. رودهای ایران به چهار حوضه عمده [[دریای خزر]]، [[خلیج فارس]] و [[دریای عمان]]، [[دریاچه ارومیه]] و آبریزهای داخلی جریان دارند.

مهمترین رودخانه‌های حوضه خلیج فارس و دریای عمان شامل: [[کارون]] (۸۹۰ کیلومتر)، [[رودخانه جراحی|جراحی]] (۴۳۸ کیلومتر)، [[کرخه]] (۷۵۵کیلومتر)، [[دز]] (۵۱۵ کیلومتر)، زهره (۴۹۰ کیلومتر)، مند (۶۸۵ کیلومتر)، [[هندیجان]] (، [[دالکی]]، [[سیمره]]، [[تیاب]]، [[نای بند]]، شور، [[اروند رود]] (۱۹۰ کیلومتر)، کل (۳۶۰ کیلومتر)، مهران (۳۸۲ کیلومتر)، [[الوند (رودخانه)|الوند]]، [[میناب]]، [[سرباز]]، [[باهو کلات]] (۳۱۳ کیلومتر).

همچنین [[سیمینه‌رود]]، [[زرینه‌رود]] (۳۰۲ کیلومتر)، آجی‌چای (تلخه‌رود)، (۲۶۸ کیلومتر) و نازلو چای از رودهایی‌اند که به [[دریاچه ارومیه]] سرازیر می‌شوند.

رودهای عمده حوضه دریای خزر شامل: [[قزل اوزن]]، [[سفید رود]] (۷۶۵ کیلومتر)، شور، [[اهر چای]]، [[زنجان چای]]، شاهرود (۲۰۵ کیلومتر)، [[قره سو]] (۲۵۵ کیلومتر)، [[ارس]] (۹۱۰ کیلومتر)، چالوس، هراز، [[تجن]]، گرگان و [[اترک]] هستند.

همچنین رودهای بمپور، [[هلیل رود]]، [[ماشکل]]، شور، کال شور، جوین، کر (۲۸۰کیلومتر)، [[زاینده‌رود]] (۴۰۵ کیلومتر)، [[حبله رود]]، قره چای (۵۴۰ کیلومتر)، [[رود کرج|کرج]] (۲۴۵کیلومتر)، [[جاجرود]] و کشف رود (۳۰۰ کیلومتر) نیز به حوضه مرکزی می‌ریزند.

=== آبشارهای ایران ===
[[پرونده:Ab sefid-aligoodarz.jpg|thumb|200px |[[آبشار آب سفید]]]]
{{اصلی|آبشارهای ایران}}
'''آبشارهای ایران''' تا ۳۹۲ عدد و آبشارهای غیرفصلی یا قابل توجه تا ۲۸۷ عدد&lt;ref&gt;آبشارهای ایران، مجید اسکندری، انتشارات ایرانشناسی (۱۳۸۹).&lt;/ref&gt; (یا ۱۸۶ عدد) برآورد شده است که از این میان ۴۳ مورد آنها آبشارهای مشهور ایرانند&lt;ref name="bartarinha.ir"&gt;[http://www.bartarinha.ir/fa/news/49054/زیباترین-آبشارهای-ایران-مان-را-بشناسیم-عکس زیباترین آبشارهای ایران مان را بشناسیم +عکس] وبگاه برترین ها&lt;/ref&gt; که از این جمله‌اند:{{سخ}}[[آبشار آسیاب خرابه]]- [[آبشار عیش‌آباد]] - [[آبشار اسکندر]] - [[آبشار ماهاران]] (آذربایجان شرقی)، [[آبشار شلماش]] (آذربایجان غربی)، [[آبشار گورگور]] (مشگین شهر) - [[آبشار سردابه]] (اردبیل)، [[آبشار خضر]] - [[آبشار کردعلی]] - [[آبشار تخت سلیمان]] - [[آبشار بی بی سیدان]] - [[آبشار سمیرم]] (اصفهان)، [[آبشار چم آو]] (ایلام)، [[آبشار سنگان]] - [[آبشار امامزاده داوود]] - [[آبشار اوسون]] دربند - [[آبشار دوقلو]] - [[آبشار فصلی پیچ آدران]] واقع در ۱۵ کیلومتری کرج-چالوس (تهران)، [[آبشار چشمه کوهرنگ]] - [[آبشار آتشگاه]] - [[آبشار دره عشق]] (چهارمحال و بختیاری)، [[آبشار شوی]] (خوزستان)، [[آبشار اخلمد]] (خراسان رضوی)، آبشار مارگون (فارس)، [[آبشار بل]] (کردستان)، [[آبشار بهرام بیگی]] بویراحمد - [[آبشار کنج بنار]] گچساران - [[آبشار سی‌سخت]] - [[آبشار کمردوغ]] (کهگیلویه و بویراحمد)، [[آبشار مینودشت]] - [[آبشار شیرآباد]] - [[آبشار کبودوال]] (گلستان)، [[آبشار لاتون]] (گیلان)، [[آبشار بیشه]] - [[آبشار آب سفید]] - [[آبشار چکان]] - [[آبشار دورود]] - [[آبشار تاف]] - [[آبشار نوژیان]] (لرستان)، [[آبشار یخی]] - [[آبشار شاهاندشت]] - [[آبشار هریجان]] - [[آبشار آمل]] - [[آبشار ایج]] یا ده قلو (مازندران) می‌باشند.&lt;ref name="bartarinha.ir"/&gt;&lt;ref&gt;[http://www.mashreghnews.ir/fa/news/103641/آیا-زیباترین-آبشارهای-ایران-را-می-شناسیدعکس آیا زیباترین آبشارهای ایران را می‌شناسید؟+عکس] مشرق نیوز&lt;/ref&gt;&lt;ref&gt;[http://www.akharinnews.com/آخرین-اخبار/item/12565-6-آبشار-باورنکردنی-ایران-تصاویر.html  6 آبشار باورنکردنی ایران + تصاویر] آخرین نیوز&lt;/ref&gt;&lt;ref&gt;[http://www.stockholm.icro.ir/index.aspx?siteid=436&amp;pageid=34762 طبیعت ایران] رایزنی فرهنگی جمهوری اسلامی ایران در استکهلم&lt;/ref&gt;

بسیاری از آبشارهای ایران همچون: اخلمد، افرینه، گنجنامه، نیاسر، شوشتر، بیشه، قره سو، سمیرم و تنگه واشی، قدمتی تاریخی داشته و از نظر جنبه‌های سیاحتی و اقتصادی مورد توجه پادشاهان و حاکمان وقت بوده و از بسیاری از آن‌ها برای ساخت آسیاب‌های آبی کمک گرفته شده است.
آبشارهای شوشتر به عنوان نخستین تأسیسات صنعت آب و صنایع جانبی جهان در زمان ساسانیان، که مجموعه تاریخی - فرهنگی [[آبشارهای شوشتر]] در یونسکو ثبت جهانی شده است و [[آبشار گنجنامه]] همدان در کنار کتیبه‌های تاریخی کوروش، نشانگر اوج شکوه و عظمت ایران باستان است.&lt;ref&gt;آبشارهای ایران، مجید اسکندری، انتشارات ایرانشناسی (۱۳۸۹)، پیشگفتار، ص پنج و شش.&lt;/ref&gt;

=== دریاچه‌های عمده ایران ===
&lt;!-- Commented out: [[پرونده:Gahar Sharifi2.jpg|left|250px|thumb|گهر از فراز سن بران]] --&gt;
[[دریای خزر]] (که بزرگترین دریاچه جهان است)، [[دریاچه ارومیه]] (دومین دریاچه بزرگ شور جهان)، [[دریاچه گهر]]، [[بختگان]]، [[دریاچه پریشان]]، [[نیریز]]، [[نمک]]، [[باتلاق گاوخونی]]، [[دریاچه نئور|نئور]]، [[دریاچه زریوار|زریوار]]، [[دریاچه مهارلو|مهارلو]]، [[هامون]] و [[حوض سلطان]] از دریاچه‌های اصلی ایران هستند.

=== زمین‌شناسی جغرافیای ایران ===
در نخستین دوره از دوره‌های زمین‌شناسی یعنی چند میلیون سال پیش همه خاک ایران زیر آب جای گرفته بود. کم‌کم بخش‌هایی از شمال و جنوب ایران از خاک بیرون آمد. در دوره دوم زمین‌شناسی بخش شرقی ایران بیش از پیش زیر آب فرومی‌رود. در دورهٔ سوم جنوب ایران از زیر آب بیرون آمد. در آغاز دوران چهارم یخچالهای طبیعی بلندیهای [[البرز]] را در بر گرفت. در نتیجه حرکت این یخچالها و توده‌های بزرگ آبرفتها و رسوبات بسیاری پدید آمد.

مختصری از شرایط جغرافیای ایران
دوران پره کامبرین (دوران پیش از دورانهای شناخته شده زمین‌شناسی) قبل از ۶۰۰ میلیون سال پیش:
در ایران، سنگهای متعلق به پره کامبرین در نواحی شمال، مشرق و مرکز ایران یافت می‌شوند که قسمت زیرین این رسوبات از دسته سنگهای دگرگون شده‌است و سن این رسوبات بیشتر از ۶۰۰ میلیون سال است.

دوران پالئوزوئیک (کهن زیست) یا دوران اول، از حدود ۶۰۰ تا ۲۳۰ میلیون سال پیش:
در دوره کامبرین به تدریج دریاهائی، مرکز و شمال ایران را پوشانید. در دوره سیلورین این دریاها محدود تر گشته و زمینهای تازه‌ای از آب بیرون آمدند. در دوره دوونین بار دیگر شمال و مرکز ایران را آب فرا گرفت. در ابتدای دوره کربونیفر دریاها عمیق‌تر شدند و در آنها رسوبات آهکی زیادی بر جای ماند. در دوره پرمین مجدداً پیشروی دریاها آغاز شد و آب دریاها سراسر فلات ایران را پوشانید. نواحی جنوب و جنوب غربی ایران برای اولین بار در شرایط جدیدی قرار گرفت و قسمتی از دریای تتیس تقریبآ تا اواخر دوران سوم در این نواحی با آرامش نسبی باقی ماند.

دوران مزوزوئیک (میان زیست) یا دوران دوم، از حدود ۲۳۰ تا ۷۰ میلیون سال پیش:
در دورهً تریاس، نیز آب، فلات ایران را در بر گرفته بود و رسوباتی شبیه به رسوبات اواخر دوران اول، شامل آهک و دولومیت به جای گذاشت. در مرکز و شمال ایران شرایط رسوبگذاری مانند دوران اول محفوظ ماند و در اواخر این دوره جنبشهای خشکیزائی، گاهی قسمت‌هائی از آن نواحی را بالا و پائین برد.
در دورهً ژوراسیک، رسوبگذاری مانند دورهً تریاس در مرکز و شمال ایران ادامه یافت و امروزه همه جای آن کمابیش دارای لایه‌های زغال سنگی است. بعد از دورهً ژوراسیک دوباره بر عمق دریاها افزوده شد و از این زمان رسوبات آهکی بر جای مانده‌است. حرکات شدید در ایران مرکزی، چین خوردگیهائی را پدیدمی‌آورد و بیشتر زمینها در شرق و مرکز ایران از آب خارج می‌شود و در اثر فرسایش، قسمت زیادی از آن از بین می‌رود. دریاهای دورهً کرتاسه دوباره سطح ناهموار این خشکیها را پوشانید و در اواخر همین دوره بر اثر جنبشهای شدید، چین خوردگیهای تازه‌ای به وجود آمدند، اما در البرز آرامش نسبی برقرار ماند.
دوران سنوزوئیک (نوزیست)، که شامل دوران سوم و دوران چهارم به شرح زیر می‌باشد: دوران سوم (ترشیاری)، از حدود ۷۰ تا یک میلیون سال پیش: در آغاز این دوران، رسوبات دریائی تتیس در محل زاگرس بطور هم شیب روی رسوبات کرتاسه قرار دارند. رسوبات آهکی اواخر این دوره بنام آهکهای آسماری محتوی ذخائر نفتی جنوب ایران است. در این دوره در ایران مرکزی دریای کم عمقی وجود داشت که رسوبات آن ماسه سنگهای پایه این دوره را بوجود آورد و همچنین فعالیت آتشفشانی شدیدی در بیشتر این نواحی رخ داد. در اواخر دوران سوم در محل زاگرس رسوبگذاری شد و عمر حوضه‌های رسوبی یکپارچهً گذشته پایان یافت، هم‌زمان با پیدایش زاگرس، بر اثر حرکات خشکیزائی و کوهزائی قسمت زیادی از خشکیها برای همیشه از آب خارج شدند.

دوران چهارم (کواتر ناری)، از حدود یک میلیون سال پیش تا عصر حاضر:
[[یخچال‌های کواترناری]] در ایران گسترش نداشته‌اند، اما آثار سنگهای یخچالی در بعضی نقاط از جمله علم کوه دیده شده‌است. در این دوران بیشتر نواحی ایران از آب خارج شد. از دریاهای گذشته، حوضه‌های بسته و دریاچه هائی باقی مانده که قسمت زیادی از آنها بر اثر شدت تبخیر و کمی بارندگی خشک شده‌اند.
فعالیت آتشفشانها در آغاز دوران چهارم بیش از اواخر دوران سوم شدت یافت و کوه‌های [[کوه دماوند|دماوند]]، [[سبلان]]، [[سهند]] و [[تفتان]] مهم‌ترین کوه‌های آتشفشانی این دوره هستند، که دماوند و تفتان در حال حاضر آخرین مراحل فعالیت خود را به صورت [[گوگردزدائی]] ادمه می‌دهند.
عامل اصلی تغییر چهرهً زمین در دوران چهارم، فرسایش است. در ایران، آب مهم‌ترین عامل فرسایش کوه‌ها، و در بیابانها، باد عامل فرسایش بوده‌است.

=== زلزله شناسی و گسل‌های فعال ===
[[پرونده:Map Iran earthquakes 1990.gif|بندانگشتی|چپ|260px|[زمین لرزه‌های ایران|پراکندگی زمین‌لرزه‌های ایران از سال ۱۹۹۰−۲۰۰۶]]]
به علت واقع شدن بسیاری از شهرهای ایران بر روی گسل، زلزله موجب نابودی بسیاری از شهرهای ایران در طول تاریخ گردیده است که در دوران معاصر نیز بر اثر زلزله دو شهر طبس و بم به طور کامل نابود و دوباره بازسازی شده است. در زلزله بم قریب به ۳۰۰۰۰ نفر قربانی شدند متأسفانه تاکنون عزمی ملی برای بازسازی بافت‌های فرسوده صورت نگرفته است اما در زمینهٔ آموزش نیروی انسانی اقداماتی توسط جمعیت هلال احمر، سازمان مدیریت بحران وزارت کشور و سازمان بهزیستی صورت گرفته است. تهران نیز چندین بار به علت زلزله ویران گردیده که به همین علت و واقع شدن آن بر روی گسل‌های فعال موجب به وجود آمدن زمزمه‌هایی برای تغییر پایتخت شده است.&lt;ref&gt;[http://www.morshedzadeh.ir پایگاه اطلاع‌رسانی محمد مرشد زاده]&lt;/ref&gt; از پرتلفات‌ترین زلزله هاایران در ۲۴ سال گذشته می‌توان از زلزله بم با حداقل ۳۰۰۰۰ نفر تلفات،&lt;ref&gt;[http://earthquake.usgs.gov/eqcenter/eqinthenews/2003/uscvad/] سازمان زمین‌شناسی آمریکا&lt;/ref&gt; زلزله طبس با ۱۵۰۰۰ تلفات و زمین‌لرزه دشت‌بیاض و فردوس با ۱۲۰۰۰ نفر تلفات و زلزله رودبار و منجیل در سال ۱۳۶۹ با حداقل ۴۰۰۰۰ نفر تلفات&lt;ref&gt;[http://earthquake.usgs.gov/earthquakes/eqarchives/year/1990/] سازمان زمین‌شناسی آمریکا&lt;/ref&gt; نام برد.
{{زمین‌لرزه‌های ایران}}

=== جنگل‌ها ===
حدود ۱۸۰٬۲۰۰ کیلومتر مربع از خاک ایران را [[جنگل]] پوشانده‌است که حدود ۵/۵۵٪ آن مربوط به جنگل‌های [[بلوط]] غرب ایران است و جنگل‌های شمال ایران ۱۹٪ و جنگل‌های پست پراکنده در جنوب و شرق۳/۱۳٪، جنگل‌های کوهستانی ارس۶/۶٪ و جنگل‌های گرمسیری و کویری نیز ۶/۵٪ را شامل می‌شوند.

=== کوهستان‌ها ===
[[پرونده:Iran topo en.jpg|thumb|left|350px|پراکندگی ناهمواری‌ها در ایران در نقشه مکان‌نگاری (توپوگرافی)]]
بلندی ایران از سطح دریا در [[شیراز]] ۱۵۸۶ متر، در [[مشهد]] ۱۰۱۰ متر و در ایران مرکزی نزدیک به ۱۲۰۰ متر است.

کوه‌های ایران از کوه‌های شمالی یعنی از [[آرارات]] در [[ترکیه]] شروع شده و به ترتیب به کوه‌های [[علمدار|کوه علمدار]] یا [[میشو]] (در شهرستان مرند)، [[سهند]] (در جنوب شهرستان تبریز و شمال شهرتان مراغه)، [[سبلان]] (در غرب شهرستان اردبیل)، [[طالش]]، [[قافلانکوه]] در آذربایجان؛ در شمال تهران [[رشته کوه البرز]] و قسمت جنوبی استان‌های [[گیلان]] و [[مازندران]] و کوه‌های [[آلاداغ]]٬[[بینالود]]، [[هزار مسجد]] و [[قرا داغ]] در [[خراسان]] امتداد یافته‌است و در [[افغانستان]] به کوه‌های [[هندوکش]] می‌پیوندد.

مرتفع‌ترین کوه ایران، [[دماوند]] با ارتفاع ۵۶۷۱ متر می‌باشد. رشته کوه‌های غربی نیز از [[آرارات]] شروع شده و از سمت شمال غربی به جنوب شرقی کشیده شده‌است و کوه‌های [[ساری داش]]، [[چهل چشمه]]، [[پنچه علی]]، [[کوهستان الوند|الوند]]، کوه‌های بختیاری، [[پیشکوه]] و [[پشتکوه]]، [[قالیکوه]]، [[اشترانکوه]] و [[زردکوه]] را شامل می‌شود که این کوه‌ها را مجموعه رشته کوه‌های [[زاگرس]] می‌نامند. بلندترین قله رشته کوه زاگرس [[دنا|کوه دینار (دنا)]] با ارتفاع ۴۴۰۹ متر می‌باشد.

رشته کوه‌های جنوبی از کوه‌های جنوبی از [[خوزستان]] تا [[سیستان و بلوچستان]] امتداد یافته و در [[پاکستان]] به [[رشته‌کوه سلیمان]] می‌رسد و شامل کوه‌های [[سپیدار]]، [[میمند]]، کوه‌های [[بشاگرد]] و [[کوه بم پشت]] می‌شود.

کوه‌های مرکزی و شرقی اساساً شامل کوهای [[شیرکوه]]، [[کرکس|کوه کرکس]]، [[کوه بنان]]، [[جبل بارز]] ٬[[هزار]]، [[کوه بزمان|بزمان]] و [[کوه تفتان|تفتان]] بوده که بلندترین آن‌ها [[هزار]] با ۴۴۶۵ متر ارتفاع می‌باشد.

==== مهم‌ترین قله‌ها ====
# [[دماوند]] ۵۶۷۱ متر
# [[علم کوه]] ۴۸۵۰ متر
# [[سبلان]] ۴۸۱۱ متر
# [[کوه هزار|هزار]] حدود ۴۵۰۰ متر
# [[دنا]] حدود ۴۴۵۰ متر
# [[زردکوه]] حدود ۴۲۵۰ متر
# [[اشترانکوه]] حدود ۴۲۵۰ متر
# [[شیرکوه]] حدود ۴۰۷۵ متر
# [[قالی کوه]] حدود ۴۰۵۰ متر
# [[کوه تفتان|تفتان]] ۴۰۲۵ متر
# [[نیزوا]]۳۸۱۰ متر
# [[سهند]] حدود ۳۷۰۰ متر
# [[کوهستان الوند|الوند]] حدود ۳۷۰۰ متر
# [[میشو]] یا [[علمدار]] حدود ۳۰۰۰ متر
# [[پراو]] حدود ۳۳۵۷ متر

== منابع ==
{{پانویس|۲}}
* جعفری عباس٬فرهنگ گیتا شناسی؛ تهران چاپ پنجم ۱۳۷۰
* سعید بختیاری، اطلس جامع گیتاشناسی؛ تهران چاپ دوم ۱۳۸۲

== پیوند به بیرون ==
* [http://news.bbc.co.uk/2/shared/spl/hi/middle east/06/iran maps/html/default.stm نقشه شهرها، استان‌ها، قومیت‌ها، راه‌ها، منابع و تأسیسات نفتی و گازی و اتمی]

{{فهرستهای جغرافیایی ایران}}
{{استان‌های ایران}}
{{محیط زیست ایران}}
{{کوه‌های ایران}}
{{جغرافیای آسیا}}
{{ایران-خرد}}

[[رده:جغرافیای ایران|جغرافیای ایران]]</text></page>