<page><title>خط شکسته‌نستعلیق</title><text>[[پرونده:Attarchian.jpg|بندانگشتی|200px|نمونه‌ای از خط [[شکسته‌نستعلیق]] اثر [[محمدحسین عطارچیان]] به شیوه [[درویش عبدالمجید]]. متن نوشته: «''هوالمستعان دوست ستوده‌خصال هنرمند ارجمند شکسته‌نویس زبده جناب آقای حسن اعرابی که مشتاق فراگیری مکتب اصیل و ماندگار حضرت استادی درویش عبدالمجید طالقانی می‌باشند و با تحریر دستخط زیبایی شیفتگی خود را به این مکتب عیان داشته‌اند و با تشریف‌فرمایی به تهران به همراه شاگردان و هنرجویان مستعد خود اشتیاق و علاقه‌مندی را برای پیروی از مکتب اصیل ابراز نموده و با کمال مسرت شاگردان ممتاز خود را برای اتصال به این حلقه ماندگار تشویق و ترغیب می‌نمایند از حضرت سبحانی توفیق همگان را در پیروی از آثار آن استاد کل و اشاعه آن مکتب فراگیر آرزومندم محمدحسین عطارچیان ۵۶۴''»]]
[[پرونده:Ghafeleye Omr.svg|250px|چپ|بندانگشتی|اثری از [[اسرافیل شیرچی]] (شعر از [[خیام نیشابوری]])]]

'''شکسته‌نستعلیق''' از جدیدترین خطوط [[خوشنویسی اسلامی]] و زیباترین و سومین گونه از [[خوشنویسی ایرانی]] است که در اوایل سده یازدهم هجری قمری ابداع شد. چون بیشتر شکل‌های آن از شکستن و رها کردن [[خط نستعلیق]] گرفته شده بود به نام شکستهٔ نستعلیق شهرت یافت.&lt;ref&gt;فضائلی، حبیب‌الله، تعلیم خط&lt;/ref&gt; این خط را می‌توان ایرانی‌ترین خط از میان خطوط مختلف خوشنویسی اسلامی دانست.{{مدرک}}

خط شکسته نستعلیق از طرفی حاوی جزئیاتی از [[خط تعلیق]] است که در [[تندنویسی]] به کار کاتب می‌آید. در واقع خط شکسته پلی است میان روانی و تند نویسی [[خط تعلیق|تعلیق]] و ظرافت و زیبایی [[نستعلیق]].

== پیدایش و سیر تحول ==
در اواسط قرن هشتم هجری [[خوشنویسی ایرانی]] قدم در یکی از عالی‌ترین دوره‌های خود گذاشت و سه قلم از خطوط ایرانی-اسلامی یعنی «[[خط تعلیق|تعلیق]]»، «[[نستعلیق]]» و «شکسته نستعلیق» بر جریدهٔ ایام جلوه‌گر شدند. خطوطی که اگر چه [[الفبا|الفبای]] آن برگرفته از [[الفبای عربی]] است، اما آثار آن را باید از ابداعات خاص ایرانیان دانست.&lt;ref name="مقدمه کتاب صحیفهٔ هستی"&gt;مقدمه کتاب صحیفهٔ هستی&lt;/ref&gt;

قرن هشتم و نهم هجری در [[هرات]] از بهترین دوره‌های رشد خوشنویسی به شمار می‌آید و این هنر بزرگ پارسی در تمام مجامع و موسسات علمی مورد توجه بوده، شاهان و شاهزادگان به آن نظر ویژه‌ای داشته‌اند تا آنجه که خط نویسان و خط شناسان بسیاری را در دربار خویش جلب کرده و آنان را ترغیب و تشویق شایسته می‌نمودند. چنانچه در احوال بعضی از هنرمندان آمده حتی جایزه‌های بسیار بزرگ و با ارزش را برای هنرمندان منظور می‌کردند و از علاقه‌مندی آنان بدین هنر این بس که تعدادی از شاهان و بزرگان خود از خوشنویسان صاحب نام بوده‌اند. آثار بجا مانده از آنان خود دلیل و مدرک بارزی بر این مدعا است.&lt;ref&gt;وب‌گاه نستعلیق&lt;/ref&gt; در چنین بستری حط شکسته نستعلیق پا به عرصه وجود گذاشت.

عده‌ای «[[مرتضی قلی خان شاملو]]» حاکم هرات و برخی دیگر «[[میرزا شفیعا|محمد شفیع هروی]]» معروف به «شفیعا» را ابداع کنندهٔ این خط دانسته‌اند. مرحوم [[عبدالمحمد خان ایرانی]] مؤلف کتاب «پیدایش خط و خطاطان» عقیده دارد که که شکسته نستعلیق در زمان [[صفویه]] به وجود آمد و «[[مرتضی قلی خان شاملو]]» آن را از نستعلیق رویاند. همچنین اذهان می‌دارد که [[میرزا شفیعا|میرزا شفیعا هراتی]] (یا همان محمد شفیع هروی) از خوشنویسان این قلم که منشی مرتضی قلی خان بوده‌است آن را تکمیل نموده‌است.&lt;ref name="مقدمه کتاب صحیفهٔ هستی"/&gt; در نیمهٔ دوم سده دوازدهم «[[عبدالمجید طالقانی|درویش عبدالمجید طالقانی]]» شکستهٔ نستعلیق را به اوج تکامل رسانید. او اهل [[طالقان]] بود، درجوانی به [[اصفهان]] رفت و بسیار زود در سن ۳۵ سالگی چشم از جهان بست.&lt;ref&gt;فضائلی، حبیب‌الله، اطلس خط&lt;/ref&gt;

شیوه شکسته نویسی از زمانی که در نیمه دوم قرن ۱۲ درویش عبدالمجید طالقانی این خط را به کمال رساند و آن را قانونمند نمود، و تا به امروز همان مکتب و شیوه قابلیت خود را حفظ کرده‌است.&lt;ref name="ReferenceA"&gt;گفتگوی استاد یدالله کابلی خوانساری با روزنامه خراسان ۱۱ اسفند ۷۸&lt;/ref&gt;

بعد از درویش عبدالمجید طالقانی از شکسته نویسان مهم دوره [[قاجار]] می‌توان از [[میرزا حسن اصفهانی]]، [[محمد رضا اصفهانی]]، [[میرزا کوچک اصفهانی]]، [[محمد علی شیرازی]] و نهایتاً [[سید گلستانه|سید علی اکبر گلستانه]] را نام برد که پل ارتباطی بود بین نسل گذشته با دوران معاصر.&lt;ref&gt;کارنامه کوتاهی از برترین هنرمندان یکصد سال گذشته ایران&lt;/ref&gt; میرزا غلام رضا شکسته را بسیار نزدیک به درویش می‌نوشت و از سید گلستانه آثار درخور توجهی در خط شکسته نستعلیق باقی مانده‌است.

در سال ۱۳۱۹ پس از وفات [[سید گلستانه]]، رکود طولانی و عظیمی در پیشرفت این خط رخ داد و این رکود تا سال ۱۳۵۰ شمسی ادامه یافت و تا آن سال اغلب خوشنویسان با یک دیدگاه سلیقه‌ای و غیراصولی به این خط می‌پرداختند. در سال ۱۳۵۰ دوباره حرکت عظیمی در این امر انجام گرفت و خوشنویسان با تهیه عکس‌ها و فتوکپی‌هایی که در دسترس بود، این خط زیبا را به جریان انداختند.&lt;ref name="ReferenceA"/&gt; اساتید [[یدالله کابلی خوانساری]]، [[محمدحسین عطارچیان]]، [[غلامرضا مشعشعی]]، [[حسین فیض‌آبادی]] ومجتبی ملک زاده در این میان نقش مهمی را ایفا کردند. [[یدالله کابلی|یدالله کابلی خوانساری]] بیش از یک دهه از سال ۱۳۵۰، به تنهایی به آموزش خط شکسته‌نستعلیق در [[انجمن خوشنویسان ایران]] پرداخته است.&lt;ref name="ReferenceA"/&gt;

== ویژگی‌ها ==
خط شکسته در بدو پیدایش به طور کلی در پاسخ به نباز سرعت در نوشتن پدیدار گشت و با رها شدن قوس‌ها و سایش دندانه‌ها و اتصالات حروف و کلمات در خط نستعلیق بوجود آمد. این رهایی و روان شدن تا جایی رسید که پیوستگی‌های بی‌شماری را به‌دنبال داشت که همین امر موجب دشوار شدن خواندن آن شد.&lt;ref name="ReferenceA"/&gt;

ترکیب‌بندی و طراحی صفحه در خط شکسته از اهمیت بسیاری برخوردار است، چرا که خط شکسته به دلیل پیچش‌های بسیار در کلمه وسط، کلیات ترکیب آن نیز از فرم خاصی تبعیت می‌کند. قدما در ترکیب بندی از اقلام ریز و غالباً از یک قلم استفاده می‌کردند ولی شکسته نویسان امروزی ترکیبی از اقلام مختلف از غبار تا جلی و شش دانگ را در یک صفحه ترکیب می‌کنند. در این شیوه هر قطعه‌ای فرم و فضا و ترکیبی خاص خود را پیدا می‌کند و شاید عمده‌ترین تحولی که در خط امروز و در صفحه آرایی خط شکسته پدید آمده، همین تنوع و تازگی است.&lt;ref name="ReferenceA"/&gt;

 [[File:اثری از استاد حسین فیض آبادی از مجموعه سوره حمد.png|thumb|اثری از استاد حسین فیض‌آبادی از مجموعه سوره حمد]]

== اساتید ==
از خوشنویسان و کاتبانی که در شکل‌گیری این خط نقش مؤثر داشته‌اند این افراد را می‌توان نام برد:
* [[مرتضی قلی خان شاملو]] حاکم هرات
* [[میرزا شفیعا|محمد شفیع هروی]] معروف به «شفیعا»

از اساتید صاحب‌نام خط شکسته در دوران شکوفایی این خط باید از این اساتید نام برد:
* [[درویش عبد المجید طالقانی]]
* [[محمد رضا اصفهانی]]
* [[میرزا غلام رضا اصفهانی]]
* [[میرزا کوچک اصفهانی]]
* [[سید علی اکبر گلستانه]]
* [[میرزا حسن کرمانی]]
* [[محمد ابراهیم قمی]]
* [[محمدعلی وفا اصفهانی]]
برخی از شکسته‌نویسان دوران معاصر که در این رشته صاحب‌نام‌ترند:
* [[یدالله کابلی خوانساری]]
* [[غلامرضا مشعشعی]]
* [[محمدحسین عطارچیان]]
* [[مجتبی ملک‌زاده]]
*[[حسین فیض‌آبادی]]

== جستارهای وابسته ==
* [[درویش عبدالمجید طالقانی]]
* [[خوشنویسی ایرانی]]

== پانویس ==
{{پانویس|۲}}

== منابع ==
* فضائلی، حبیب‌الله، ''تعلیم خط''، انتشارات سروش، ۱۳۵۶
* فضائلی، حبیب‌الله، ''اطلس خط''، انتشارات مشعل اصفهان، ۱۳۶۲
* گفتگوی استاد یدالله کابلی خوانساری با روزنامه خراسان ۱۱ اسفند ۷۸
* صحیفهٔ هستی، برگزیده آثار استاد غلامحسین امیرخانی، انتشارات کلهر، مشهد، بهار ۱۳۸۰
{{Commons category|Shekasteh Nasta'liq}}

{{خوشنویسی در جهان اسلام}}

{{خط-خرد}}

[[رده:خوشنویسی اسلامی]]
[[رده:خوشنویسی ایرانی]]</text></page>