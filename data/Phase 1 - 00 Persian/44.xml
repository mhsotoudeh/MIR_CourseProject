<page><title>فرانسه</title><text>{{coord|48|51.4|0|N|2|21.05|0|E|display=title}}
{{بهبود منبع}}
{| border=1 align=left cellpadding=4 cellspacing=0 width=300 style="margin: 0 0 0em 0em; background: #f9f9f9; border: 1px #aaaaaa solid; border-collapse: collapse; font-size: 85%;"
|+&lt;span style="font-size: large;"&gt;'''جمهوری فرانسه'''{{سخ}}'''''République française'''''&lt;/span&gt;
| align="center" colspan="2"|
{| border=0 cellpadding=2 cellspacing=0 style="background:#f9f9f9; text-align:center;"
| width="130px"| [[پرونده:Flag of France.svg|125px|پرچم فرانسه]] || align=center width=130px|[[پرونده:Armoiries république française.svg|90px|نشان ملی فرانسه]]
|-
| width="130px"| ([[پرچم فرانسه]]) || align=center width=130px| ([[نشان ملی فرانسه]])
|}
|-
| align=center colspan=2 |[[لیست شعارهای ملی|شعار ملی]]: [[زبان فرانسوی|فرانسوی]]: ''Liberté, Égalité, Fraternité''{{سخ}}([[زبان فارسی|فارسی]]: [[آزادی، برابری، برادری]])
|-
| align=center colspan=2 |[[سرود ملی]]: [[سرود مارسییز]]
[[پرونده:La Marseillaise.ogg]]
|-
| align=center colspan=2 style="background:#f9f9f9;" | [[پرونده:Mapadefrancia.svg|250px|جایگاه فرانسه در اروپا]]
|-
|'''[[پایتخت]]'''{{سخ}}- مختصات جغرافیایی || [[پاریس]]{{سخ}}{{چپ‌چین}}&lt;small&gt;[http://tools.wikimedia.de/~magnus/geo/geohack.php?params=48_51_N_2_20_E ۴۸°۵۱′&amp;nbsp;N 2°۲۰′&amp;nbsp;E]&lt;/small&gt;{{پایان چپ‌چین}}
|-
|'''بزرگ‌ترین شهر''' || [[پاریس]]
|-
|'''زبان رسمی''' || [[زبان فرانسوی|فرانسوی]]
|-
|'''نوع حکومت'''{{سخ}}&amp;nbsp;• '''[[رئیس جمهور]]'''{{سخ}}&amp;nbsp;• '''[[نخست‌وزیر]]'''|| [[جمهوری]] متحد{{سخ}}[[فرانسوا اولاند]]{{سخ}}[[مانوئل والس]]
|-
|'''تاریخ تشکیل''' ||[[۸۴۳ (میلادی)|۸۴۳]] ([[پیمان وردون]]){{سخ}}([[جمهوری پنجم]]: [[۱۹۵۸ (میلادی)|۱۹۵۸]])
|-
| '''[[مساحت]]'''{{سخ}}&amp;nbsp;• کل&lt;sup&gt;۱&lt;/sup&gt;{{سخ}}{{سخ}}&amp;nbsp;• [[خاک اصلی]]&lt;sup&gt;۲&lt;/sup&gt;
|{{سخ}}۶۷۴٬۸۴۳&amp;nbsp;km² (۴۰ام){{سخ}}{{سخ}}۵۵۱٬۶۹۵&amp;nbsp;km²&lt;/sup&gt;&lt;sup&gt;۳&lt;/sup&gt; (۴۷ام){{سخ}}{{سخ}}۵۴۳٬۹۶۵&amp;nbsp;km²&lt;sup&gt;۴&lt;/sup&gt; (۴۷ام)
|-
| '''[[جمعیت]]'''{{سخ}}([[۱ ژانویه]]، [[۲۰۰۶ (میلادی)|۲۰۰۶]]){{سخ}}&amp;nbsp;• کل&lt;sup&gt;۱&lt;/sup&gt;{{سخ}}&amp;nbsp;• [[خاک اصلی]]&lt;sup&gt;۲&lt;/sup&gt;{{سخ}}&amp;nbsp;• [[تراکم جمعیت]]&lt;sup&gt;۲&lt;/sup&gt;
|{{سخ}}&lt;div dir="rtl"&gt;([http://www.insee.fr/fr/ffc/pop_age2.htm&lt;small&gt;اطلاعات از INSEE])&lt;/div&gt;{{سخ}}۶۳٬۵۸۷٬۷۰۰ (۲۰ام){{سخ}}۶۱٬۰۴۴٬۶۸۴ (۲۰ام){{سخ}}۱۱۲/km² (۶۸ام)
|-
| '''تولید ناخالص داخلی'''{{سخ}}&amp;nbsp;• کل{{سخ}}&amp;nbsp;• سرانه
|داده‌های [[۲۰۰۵ (میلادی)|۲۰۰۵]]{{سخ}}۱٫۸۱۶بیلیون [[دلار]] ([[فهرست کشورها بر پایه تولید ناخالص داخلی|۷ام]]){{سخ}}۲۹٬۹۰۰ [[دلار]] (۲۴ام)
|-
|'''شاخص توسعهٔ انسانی'''{{سخ}}(۲۰۰۳) || ۰٫۹۳۸ (۱۶ام) – &lt;span style="color:#009900;"&gt;بالا&lt;/font&gt;
|-
| '''[[واحد پول]]'''
| [[یورو]] (€)&lt;sup&gt;۵&lt;/sup&gt;, [[فرانک اقیانوسیه]]&lt;sup&gt;۶&lt;/sup&gt;
|-
| '''[[منطقۀ زمانی]]'''{{سخ}}&amp;nbsp;• در تابستان
| &lt;div dir="ltr"&gt;CET (UTC+1)&lt;sup&gt;۲&lt;/sup&gt;{{سخ}}CEST (UTC+2)&lt;sup&gt;۲&lt;/sup&gt;
|-
| '''[[دامنۀ اینترنتی]]'''
| &lt;div dir="ltr"&gt;[[.fr]]&lt;sup&gt;۷&lt;/sup&gt;
|-
| '''[[پیش‌شمارۀ تلفنی]]'''
| &lt;div dir="ltr"&gt; +33
|-
| colspan=2 | &lt;small&gt;

| colspan=2 align=right style="padding: 0 5px 0 5px" | &lt;small&gt;&lt;small class="editlink noprint plainlinksneverexpand"&gt;[{{SERVER}}{{localurl:Template:فرانسه|action=edit}} ویرایش]&lt;/small&gt;
|}

'''فَرانسه''' با عنوان رسمی '''جمهوری فرانسه''' {{به فرانسوی|République française}} یکی از کشورهای واقع شده در [[اروپای غربی]] می‌باشد که دارای منطقه ها و قلمروهای [[شهرستان ها و قلمروهای ماورابحار فرانسه|ماورابحار]] متعددی نیز هست. فرانسه یکی از سه کشوری است که دارای سواحلی هم در [[دریای مدیترانه]] و نیز [[اقیانوس اطلس]] می‌باشد (دو کشور دیگر عبارتند از [[اسپانیا]] و [[مراکش]]). به دلیل شکل نقشهٔ این کشور، در زبان فرانسوی به آن لقب l’Hexagone (معنی: [[شش‌ضلعی]]) را داده‌اند.

بر اساس مساحت، فرانسه کمابیش اندازهٔ افغانستان است و بزرگ‌ترین کشور [[اروپای غربی]] و [[اتحادیه اروپا]] و همچنین سومین کشور بزرگ در کل قاره اروپا به‌شمار می‌آید. جمعیت فرانسه در حال عبور از مرز ۶۷ میلیون نفر است که با این رقم، فرانسه در رتبه دومین کشور پرجمعیت اتحادیه اروپا قرار می‌گیرد. مرکز فرانسه، شهر [[پاریس]] است. پاریس بزرگ‌ترین شهر این کشور و مرکز اصلی تجارت و فرهنگ فرانسه است. [[قانون اساسی فرانسه]] بر اساس یک همه پرسی در ۴ اکتبر ۱۹۵۸ به رسمیت رسیده است. این قانون تأکید بر ایجاد کشوری سکولار و دموکرات دارد که مردم در آن، حق حاکمیت را ایجاد می‌کنند. [[اعلامیۀ حقوق انسان و شهروند]] که در [[انقلاب فرانسه]] تدوین شد و در نوع خود یکی از اولین سندهای تاریخی در این زمینه به شمار می‌آید، به نوعی بیانگر عقاید این کشور است.

بعد از اواخر قرون وسطا، فرانسه تبدیل به یکی از قدرت‌های برتر در منطقهٔ اروپا شد به طوری که در قرون ۱۹ و ۲۰ دارای کلونی‌ها و مناطق تحت استعمار بسیاری بود. همچنین در طول تاریخ طولانی این کشور، فرانسه تبدیل به مهمترین کانون پرورش بسیاری از هنرمندان، متفکران و دانشمندان در عرصه‌های گوناگون گردید تا جایی که این کشور را مرکز پیدایش و شکوفایی فرهنگ مدرن جهان می‌پندارند. در طی قرون هفدهم و هجدهم، جامعهٔ علمی، فرهنگی و هنری فرانسه و متفکرانی که از سراسر اروپا به آن می‌پیوستند دورانی را رقم زدند که به آن «عصر روشنگری» اطلاق می‌شود و از لحاظ دستاوردهای فکری و اجتماعی یکی از درخشان‌ترین دوره‌های تاریخ بشر است. فرانسه [[فهرست میراث جهانی یونسکو در فرانسه|چهارمین]] کشور دارندهٔ بیشترین [[میراث جهانی یونسکو]] در جهان است که به همین دلیل، هر ساله بیش از ۸۳ میلیون توریست خارجی جذب این کشور می‌شوند - آماری بیش از هر کشور دیگری در جهان.

در عرصه‌هایی چون فرهنگ، علوم بنیادی، صنعت و فناوری، هنر، نظام، اقتصاد و سیاست، فرانسه یکی از کشورهای مهم و تأثیرگذار جهان می‌باشد. این کشور دارای رتبهٔ [[فهرست کشورها بر پایه هزینه‌های نظامی|پنجم]] در بین سایر کشورها از نظر بودجه و هزینه‌های نظامی است. همچنین از نظر ذخایر هسته‌ای، رتبهٔ [[فهرست کشورهای دارای جنگ‌افزار هسته‌ای|سوم]] را داراست. فرانسه یکی از [[کشورهای توسعه‌یافته]] است که قدرت اقتصادی زیادی دارد. از نظر اقتصادی، دارای پنجمین اقتصاد بزرگ جهانی و از نظر [[برابری قدرت خرید]] دارای رتبهٔ هفتم جهانی است.

در زمینهٔ استانداردهای بین‌المللی، فرانسه را می‌توان از کشورهای پیشرو دانست. استانداردهای بالای زندگی، تحصیلات، سلامت، امید به زندگی، آزادی و [[شاخص توسعه انسانی|شاخص بالای توسعه انسانی]] فرانسه را از جمله کشورهای ایده‌آل برای زندگی معرفی می‌کند. فرانسه همچنین از کشورهای مؤسس [[سازمان ملل متحد]] بوده و یکی از پنج عضو دائم شورای امنیت سازمان ملل نیز می‌باشد. فرانسه همچنین در چندین گروه و نهاد بین‌المللی دیگر چون [[فرانسه‌زبانی]]، [[گروه هشت]]، [[گروه ۲۰|گروه بیست]]، [[ناتو]]، [[سازمان همکاری اقتصادی و توسعه]]، [[سازمان تجارت جهانی]] و اتحادیهٔ لاتین عضویت دارد. این کشور همچنین از کشورهای پیشرو در تأسیس [[اتحادیۀ اروپا]] بوده است.

== ریشهٔ نام ==
کلمهٔ فرانسه (France) برگرفته شده از کلمهٔ لاتین [[امپراتوری فرانک|Francia]] به معنای ''کشور [[فرانک‌ها]]'' است. البته در خصوص ریشهٔ کلمه فرانک نیز نظریات متفاوتی وجود دارد. یکی از این تئوری‌ها اشاره به این دارد که کلمهٔ فرانک برگرفته شده از کلمهٔ frankon می‌باشد. تئوری دیگری نیز به این موضوع اشاره می‌کند که فرانک در زبان باستانی [[زبان‌های ژرمنی|ژرمنی]] به معنای آزاد است. کلمه‌ای مخالف برده و برده‌داری.

بر اساس گفته‌های یک تاریخ‌شناس اهل جمهوری چک، نام فرانسه برگرفته شده از Franci (یا Francio) یکی از پادشاهان قدیمی ژرمن است که قلمروش تا [[استراسبورگ]] و [[بلژیک]] گسترش یافته بود. ژولیوس سزار نیز از نام Francio برای نام بردن از این سرزمین در یادداشت‌های خود استفاده می‌کرده است.

== تاریخ ==
{{اصلی|تاریخ فرانسه}}

=== پیش از تاریخ ===
بر اساس قدیمی‌ترین مدارک بدست آمده، انسان‌هایی در منطقه‌ای که امروزه تحت عنوان کشور فرانسه شناخته می‌شود در حدود ۱٫۸ میلیون سال گذشته می‌زیسته‌اند. این انسان‌ها در مواجهه با عوامل مختلف آب‌وهوایی شروع به زندگی [[عشایر|عشایری]] و [[شکارچی-گردآورنده]] کرده‌اند. فرانسه دارای غارهای زیادی چون [[لاسکو]] است که قدمت آثار شکل گرفتهٔ روی آن به دوران [[پارینه‌سنگی]] می‌رسد.

بعد از پایان [[آخرین عصر یخبندان]] (حدود ۱۰٫۰۰۰ سال پیش از میلاد)، هوای این منطقه رو به عادی شدن گذاشت و حدود ۷٫۰۰۰ سال پیش از میلاد، این منطقه از اروپای غربی وارد دوران [[دوران نوسنگی|نوسنگی]] شد. سپس شاهد رشد و شکوفایی در عرصه‌های جمعیتی و کشاورزی هستیم که این اتفاق در میانهٔ هزاره چهارم و سوم اتفاق افتاد.

=== [[گل‌ها (فرانسه)|گُل‌ها]] ===
نیاکان بخشی از فرانسوی‌ها [[گل‌ها (فرانسه)|گُل‌ها]] ''(Gaulois)'' بودند و تبار [[سلتی]] داشتند. اینان تا زمان [[ژولیوس سزار]] فرمانروای قدرتمند [[روم]] فرمانروایی بومی خود را داشتند تا سرانجام به دست سزار سرنگون شدند و کشورشان بخشی از [[امپراتوری روم]] شد.

== جغرافیا ==
فرانسه از شمال و شمال‌غربی دارای مرزهای مشترک با [[بلژیک]]، [[لوکزامبورگ]]، [[آلمان]]، [[سوئیس]]، [[ایتالیا]]، [[موناکو]]، [[اسپانیا]] و [[آندورا]] است. خاک کشور فرانسه در اروپا شامل مساحتی ۵۴۷٫۰۳۰ کیلومترمربعی می‌شود که با این حساب، فرانسه بزرگ‌ترین کشور در بین اعضای اتحادیه اروپا، از نظر مساحت است. فرانسه همچنین دارای جاذبه‌های طبیعی بسیاری همچون جاذبه‌های ساحلی در مناطق شمالی و غربی و مناظر کوهستانی عمدتاً مربوط به رشته‌کوه‌های [[آلپ]] در قسمت شرقی است.

=== آب و هوا ===
قسمت‌های شمالی و شمال شرقی فرانسه دارای آب‌وهوای معتدل است. قسمت‌های جنوبی نیز [[اقلیم مدیترانه‌ای|آب‌وهوای مدیترانه‌ای]] دارند. قسمت‌های غربی فرانسه دارای [[اقلیم اقیانوسی]] است که یعنی این مناطق دارای میزان بارش بالایی بوده و زمستان‌هایی معتدل و تابستان‌هایی گرم را تجربه می‌کنند. سایر مناطق نیز معمولاً از تابستان‌هایی گرم و گاهی طوفانی و زمستان‌هایی سرد برخوردارند.

&lt;gallery&gt;
پرونده:Aiguille1.jpg|صخره‌ای آهکی در [[نورماندی]]
پرونده:Lavender field.jpg|آب‌وهوای مدیترانه‌ای در جنوب فرانسه - [[پروانس]]
پرونده:Beauce 3.jpg|دشتی در بین [[سن]] و [[لوار (رود)|لوار]]
پرونده:Aiguille du Dru 3.jpg|هوا در رشته کوه‌های آلپ فرانسه
پرونده:Verdon Trescaire.jpg|منطقه‌ای در [[پروانس]]
پرونده:Weinberg Cote de Nuits.jpg|[[بورگونی]]
پرونده:Lac Vert de Fontanalbe.jpg|آب‌وهوای کوه‌های آلپ در پارک ملی مرکانتوغ
پرونده:Bora Bora - Mt Otemanu.jpg|[[اقلیم گرمسیری]] در [[بورا بورا]]
پرونده:Pointe du van.jpg|منطقه غربی [[برتانی]]
پرونده:PassesBassin.JPG|[[اقلیم اقیانوسی]] در منطقه‌ای در جنوب‌غربی فرانسه
پرونده:Piana Dardo dans les Calanche.jpg|آب‌وهوای [[جزیره کرس]]
&lt;/gallery&gt;

=== محیط زیست ===
[[پرونده:Parcs naturels français.svg|160px|بندانگشتی|چپ|پارک‌های طبیعی محلی، ملی و سایر مناطق طبیعی در فرانسه]]
فرانسه یکی از اولین کشورهای جهان است که در سال ۱۹۷۱ برای خود یک وزارت‌خانه در رابطه با محیط زیست ایجاد کرد. همچنین با اینکه فرانسه یکی از کشورهای صنعتی جهان شمرده می‌شود، ولی دارنده رتبه [[فهرست کشورها بر پایه تولید دی اکسید کربن|هفدهم]] تولیدکننده دی اکسید کربن را در جهان است و در کنار کشورهای کم جمعیت جهان چون [[کانادا]] و [[استرالیا]] جای گرفته. البته این اهمیت به محیط زیست از زمانی شروع شد که فرانسه با [[بحران نفتی سال ۱۹۷۳]] دست‌به‌گریبان بود و تصمیم به این گرفت که روی به [[انرژی هسته‌ای]] بیاورد. اهمیت انرژی هسته‌ای برای فرانسه بقدری شد که امروزه بیش از ۷۵٪ از برق این کشور نیز از همین روش تأمین می‌شود که در نتیجه برابر شد با آلودگی کمتر محیط زیست.
۲۸درصد از خاک فرانسه شامل جنگل می‌شود. این کشور همچنین دارنده ۹ پارک ملی و ۴۶ پارک طبیعی است. دولت فرانسه طبق برنامه‌هایش قرار است تا سال ۲۰۲۰ بیش از ۲۰ درصد از [[منطقه انحصاری اقتصادی|مناطق انحصاری اقتصادی]] خویش را تبدیل به مناطق حفاظت‌شده کند.

بر اساس گزارشی که توسط دو [[دانشگاه ییل]] و [[دانشگاه کلمبیا]] در سال ۲۰۱۲ تهیه شد نشان می‌دهد فرانسه ششمین کشور آگاه و هشیار در زمینه محیط زیست است. در گزارش قبلی این دو نهاد آموزشی که در سال ۲۰۱۱ منتشر شده بود، رتبه فرانسه هفتم بود که یک رتبه صعود را بیان می‌کند.

== سیاست ==
=== حکومت ===
فرانسه دارای [[حکومت متمرکز]] [[نظام نیمه‌ریاستی|نیمه‌ریاستی]] است. قانون اساسی فعلی این کشور بر اساس رفراندومی در ۲۸ سپتامبر ۱۹۵۸ تأیید و اجرایی شد که تأکید بسیاری بر تقویت رابطه شاخه اجرایی (دولت) با شاخه قانون‌گذاری (مجلس) دارد. شاخه اجرایی خود شامل دو قسمت می‌شود، قسمت اول ریاست جمهوری است که هر پنج سال با رای مستقیم مردم انتخاب می‌شود و ریاست شاخه اجرایی را بر عهده می‌گیرد. در حال حاضر [[فرانسوا اولاند]] که پیروز انتخابات بود عهده دار این سمت است و قسمت دوم مقام نخست وزیری است که فعلاً [[مانوئل والس]] عهده دار آن است.

[[مجلس فرانسه]] نیز از دو قسمت تشکیل شده، یکی [[شورای ملی فرانسه|شورای ملی]] و دیگری [[سنا (فرانسه)|سنا]]. شورای ملی شامل نمایندگان محلی می‌شود که با رای مستقیم مردم برای دوره‌های پنج ساله انتخاب می‌گردند. این شورا قدرت انحلال کابینه دولت را دارند. اما قسمت دوم، سنا است که شامل سناتورها می‌شود. سناتورها برای دوره‌های شش ساله (پیش‌تر ۹ ساله) و توسط هیئت انتخابات انتخاب می‌شوند. قدرت قانون‌گذاری سنا محدود است. در صورت ایجاد شدن مشکل در بین شورای ملی و سنا، حرف مورد تأیید نهایی را شورای ملی خواهد زد.

=== قانون ===
کشور فرانسه از [[نظام حقوقی رومی–ژرمنی|نظام حقوقی رومی-ژرمنی]] استفاده می‌کند. به عنوان مثال، قاضی امکان ساخت و ایجاد احکام جدید را ندارد و می‌بایست بر اساس تفسیرش حکم را صادر کند (تفسیر مذکور باید مطابق با تفاسیر سایر قضات در شرایط مشابه باشد)

حقوق در فرانسه شامل دو شاخه [[حقوق عمومی]] و [[حقوق خصوصی]] می‌شود. حقوق خصوصی شامل [[حقوق مدنی]] و احکام جزایی بوده، در حالی که حقوق عمومی در خصوص احکام اداری و قانون اساسی است. به طور کلی، قانون فرانسه شامل سه جزء اصلی می‌شود که عبارتند از حقوق مدنی، حقوق جزا (مجرمین) و اداری. احکام جزایی متمرکز بر آینده است. حقوق اداری هم که در بسیاری از کشورها جزئی از حقوق مدنی شمرده می‌شود، در فرانسه شاخه‌ای کاملاً مجزاست.

فرانسه از کشورهای سکولار بوده و از احکام وابسته به دین استفاده نمی‌کند.

=== سیاست خارجی ===
فرانسه یکی از کشورهای عضو [[سازمان ملل متحد]] و یکی از پنج عضو دائم [[شورای امنیت]] این سازمان می‌باشد که [[حق وتو در شورای امنیت سازمان ملل متحد|حق وتو]] دارد. فرانسه همچنین از اعضای سایر گروه‌های بین‌المللی همچون [[گروه هشت]]، [[گروه ۲۰|گروه بیست]]، [[ناتو]]، [[سازمان همکاری اقتصادی و توسعه]] و [[سازمان تجارت جهانی]] است. بسیاری از نهادهای بین‌المللی همچون [[سازمان همکاری اقتصادی و توسعه]]، [[یونسکو]]، [[پلیس بین‌الملل]]، [[اداره بین‌المللی اوزان و مقیاس‌ها|ادارهٔ بین‌المللی اوزان و مقیاس‌ها]] و [[فرانسه‌زبانی]] مقر اصلی خود را در خاک فرانسه ایجاد نموده‌اند.

قدرت اصلی این کشور بعد از دوران جنگ جهانی و بعد از پیوستنش به اتحادیهٔ اروپا - که خود یکی از کشورهای مؤسس این اتحادیه بود - روی داد. فرانسه بعد از جنگ در دهه ۱۹۶۰ میلادی شروع به ایجاد روابط نزدیکی با [[آلمان]]، که بعد از جنگ تبدیل به ویرانه‌ای شده بود، کرد و توانست قدرت خود را افزایش دهد.

کشور فرانسه از اعضای پیمان آتلانتیک شمالی - ناتو است اما بعد از ماجرای ارتباط نزدیک آمریکا و انگلیس با یکدیگر و در راستای حفظ استقلال سیاست خارجی و سیاست‌های امنیتی خود، به نشانه اعتراض، از عضویت در شورای فرماندهی ناتو انصراف داده و خارج می‌شود. فرانسه همچنین تمایل زیادی به شرکت در [[جنگ عراق]] نداشت. در سال ۲۰۰۹ و به دلیل حمایت‌های [[نیکولا سارکوزی]]، رئیس جمهور وقت فرانسه که گرایش زیادی به آمریکا داشت، فرانسه مجدداً به شورای فرماندهی ناتو ملحق شد.

فرانسه از نظر اقتصادی و نظامی کشورهایی که سال‌ها قبل، تحت استعمارش بودند، مانند [[چاد]] و [[ساحل عاج]] را حمایت کرده و حتی برای برقراری صلح در این کشورها، نیروهای نظامی خویش را روانه این کشورها می‌کند. در آخرین کمک نظامی، فرانسه برای کمک به ارتش [[مالی]]، نیروهای نظامی خود را برای کمک به این کشور اعزام نموده است.

=== نظامی ===
{{اصلی|نیروهای مسلح فرانسه}}
نیروهای مسلح فرانسه (یا به فرانسوی: Armées françaises) نیروهای نظامی این کشور هستند که تحت فرماندهی رئیس‌جمهور قرار دارند. این نیروها شامل سه دسته اصلی [[نیروی زمینی فرانسه|نیروی زمینی]]، [[نیروی دریایی فرانسه|نیروی دریایی]] و [[نیروی هوایی فرانسه|نیروی هوایی]] می‌شوند. همچنین [[ژاندارمری فرانسه]] نیز از نهادهای نظامی این کشور است. کلیه واحدهای نظامی این کشور زیر نظر [[وزارت دفاع فرانسه|وزارت دفاع]] هستند درحالی که ژاندارمری زیرنظر [[وزارت کشور فرانسه]] فعالیت می‌کند.

ژاندارمری با کمک [[پلیس ملی (فرانسه)|پلیس ملی]] وظیفه تأمین امنیت داخل کشور (روستایی و شهری) را بر عهده دارند.

فرانسه از اعضای شورای امنیت سازمان ملل است که به شکل رسمی، از دارندگان سلاح‌های هسته‌ای می‌باشد. فرانسه پیمان [[پیمان‌نامه منع گسترش سلاح‌های هسته‌ای|ان‌پی‌تی]] را پذیرفته است.

== تقسیمات کشوری ==
{{نقشه کلیک‌خور فرانسه}}
[[پرونده:Outre-mer en sans Terre Adelie.png|بندانگشتی|چپ|300px|شهرستان‌ها و سرزمین‌های ماورای دریاهای فرانسه]]
مساحت کشور فرانسه برابر با ۵۵۰۰۰۰ کیلومتر مربع بوده و وسیع‌ترین کشور اروپای غربی است (یک سوم وسعت [[ایران]]) و منطقه دریایی گسترده‌ای را در اختیار دارد. سطح فرانسه شبیه به یک شش‌ضلعی است.

بر اساس آخرین تقسیمات کشوری فرانسه به ۲۲ [[ناحیه (فرانسه)|ناحیه]] تقسیم و از ۹۶ شهرستان (یا دپارتمان) تشکیل شده که زیر نظر دولت مرکزی اداره می‌شوند و تحت نظارت شورای انتخابی محلی فعالیت می‌کنند. همچنین هر ناحیه به کانتون‌ها و بخش‌هایی تقسیم شده و هر بخش از شورای شهر و شهردار خاص خود برخوردار است.

== شهرهای اصلی ==
[[پرونده:France departements regions narrow.jpg|بندانگشتی|چپ|300px|نقشه جغرافیای سیاسی فرانسه همراه با ۲۲ ناحیه و ۹۶ شهرستان]]
* [[بردو]]
* [[مارسی]]
* [[لیل]]
* [[لیون]]
* [[مونپلیه]]
* [[استراسبورگ]]
* [[نانت]]
* [[نانسی]]
* [[نیس]]
* [[استراسبورگ]]
* [[تولوز]]
* [[گرونوبل]]

== اقتصاد ==
[[پرونده:A380 Reveal 2.jpg|بندانگشتی|چپ|300px|جشن ساخت ایرباس A380 در [[تولوز]]]]
دولت سوسیالیست، بسیاری از شرکت‌های بزرگ، بانک‌ها و بیمه‌ها را خصوصی اعلام نمود. اما چندین شرکت عمده از جمله [[ایرفرانس]]، [[فرانس تله‌کوم]]، [[رنو]] و [[تالس (شرکت)|تالس]] در اختیار دولت است و در برخی از امور بویژه قدرت، حمل و نقل عمومی و صنایع دفاعی دولت حاکمیتی دارد.

بخش ارتباطات راه دور برای بخش خصوصی بتدریج آزاد شده‌است.

=== صنایع ===
از جمله مهم‌ترین [[صنایع]] کشور می‌توان به صنایع [[فلزکاری]]، [[ماشین|ماشین‌آلات]]، [[شیمی|شیمیایی]]، [[خودرو|وسائط نقلیه]]، [[صنایع غذایی|مواد خوراکی]] و [[نوشیدنی|مشروبات]]، [[منسوجات]] و البسه، [[صنعت هواگرد|هواپیماسازی]]، [[کشتی‌سازی]]، [[پتروشیمی]]، [[تجهیزات الکتریکی|الکتریکی]]، [[سوخت هسته‌ای|اتمی]] و [[صنایع جنگ‌افزاری|نظامی]] اشاره نمود. [[گندم]]، [[جو (گیاه)|جو]]، [[سیب‌زمینی]]، [[چغندرقند]]، [[سیب]]، [[ذرت]]، [[برنج]]، [[انگور]]، [[ماهی]]، [[گاو]] و [[خوک]] نیز مهم‌ترین محصولات [[کشاورزی]] و [[دامپروری]] کشور را تشکیل می‌دهند.

[[پرونده:TGV at Avignon.jpg|بندانگشتی|چپ|300px|قطار تندرو TGV]]

=== معادن ===
مهم‌ترین معادن کشور [[آهن]]، [[بوکسیت]]، [[پتاس]]، [[زغال سنگ]]، [[نیکل]]، نمک، [[نفت]]، [[گاز|گازطبیعی]]، [[سولفور]]، ماده اولیه ساختمانی، [[سرب]] و [[روی]]، [[فسفات]]، [[پیریت]] و [[اورانیوم]] می‌باشد. ذخایر زیرزمینی [[نفت]] فرانسه نیز به ۵۰ میلیون بشکه بالغ می‌گردد.

=== حمل و نقل ===
در کشور فرانسه بالغ بر ۸۴۰ هزار کیلومتر راه آسفالته و بزرگراه وجود دارد. طول راه‌آهن مورد استفاده نیز بالغ بر ۵۵۵، ۴۲ کیلومتر بوده و ارتباطات هوایی بین‌المللی این کشور توسط شرکتهای هواپیمایی ایرفرانس، (UTA) و پروازهای داخلی توسط ایر- اینتر صورت می‌پذیرد. سالانه بالغ بر ۸۴۰/۲۶ هزار توریست از این کشور دیدن می‌کنند.

=== جهانگردی ===
[[پرونده:Paris s'éveille.jpg|چپ|300px|بندانگشتی|پاریس]]
با ۷۰ میلیون گردشگر در سال ۱۹۹۸، فرانسه اولین کشور توریستی جهان، بالاتر از [[اسپانیا]]، [[آمریکا]]، [[ایتالیا]]، [[انگلستان]]، [[چین]] و [[مکزیک]] قرار دارد.

در سال ۲۰۰۶، ۷۹٫۱ میلیون نفر توریست به فرانسه سفر کرده‌اند که این تعداد بیشترین در میان کشورهای جهان بوده‌است. درآمد فرانسه از این تعداد توریست برابر ۴۶٫۳ میلیارد دلار بوده‌است.&lt;ref&gt;[http://unwto.org/facts/eng/pdf/barometer/unwto_barom07_2_en.pdf UNWTO Archive | World Tourism Organization UNWTO&lt;!-- عنوان تصحیح شده توسط ربات --&gt;]&lt;/ref&gt;

روز ملی فرانسه چهاردهم ژوئیه‌است.
حاکمیت و اکثریت با [[مسیحیت]] [[کاتولیک]] است، ولی [[پروتستان|پروتستان‌ها]]، [[یهودی|یهودی‌ها]] و [[مسلمان|مسلمانان]] نیز در این کشور زندگی می‌کنند.

== فرهنگ ==
{{اصلی|فرهنگ فرانسه}}
بعضی آثار مهم فرهنگی و تاریخی این کشور عبارت‌اند از:
* [[برج ایفل]] «با حدود ۵/۶ میلیون نفر بازدید کننده در سال»
* [[دیزنی لند پاریس]] «با حدود ۵/۱۲ میلیون نفر بازدید کننده در سال»
* بلوار[[شانزه‌لیزه]]
* [[موزه لوور]] «با حدود ۵/۶ میلیون نفر بازدید کننده در سال»
* [[موزه اورسی]] «با حدود ۶ میلیون نفر بازدید کننده در سال»
* [[کلیسای نوترودام]] «با حدود ۱۲ میلیون نفر بازدید کننده در سال»
* [[کاخ ورسای]]
* [[معبد پانتئون]]
* [[قصر سلطنتی]]
* [[سکره کر|کلیسای سکره کر]]
* [[کاخ تویلری]]
* [[کاخ پلنتس]]
* [[کاخ لوکزامبورگ]]
* [[مرکز ژرژ پمپیدو]]
* [[قبرستان پرلاشز]]
* [[طاق نصرت تریومفه]]
* [[عمارت دیفنس]]
* [[عمارت اینولید]]
* [[میدان کونکورد]]
* [[بیبلیوتک ناسیونال]] یا [[کتابخانه ملی فرانسه]]
* [[خیابان ریولی]]
* [[دانشگاه سوربن]]
* [[کاخ انستیتو]] یا [[عمارت فرهنگستان فرانسه]]
* [[اپرا گارنیر]]
* [[مادلین]]
* [[قلعه وینسنز]]
* [[کاخ کونسنژری]]
* [[ت ژ و|قطار سریع‌السیر TGV]]
* [[کاخ ووژن]]
* [[کاخ شایلوت]]
* [[عمارت گرند پله یا گراند پالاس]]
* [[برج مون‌پارناس]]
* [[میدان وندوم]]
* [[ایکل میلیتیر یا عمارت مدرسه عالی علوم نظامی]]
* [[تئاتر لاویل]]
* [[پل الکساندر سوم]]
* [[پاریس پلج]]
* [[خیابان کاردینال دو بویس]]
* [[ورزشگاه استاد دو فرانس]]
* [[مجلس ملی یا کاخ بوربون]]
* [[هتل دویل یا سالن شهر]]
* [[هتل ریتز]]
* [[رستوران آلزاس]]
* [[رستوران ماکزیم]]
* [[هتل اینولید]]

== جستارهای وابسته ==
* [[فهرست شهرهای فرانسه]]
* [[تاریخ فرانسه]]
* [[تاریخ ادبیات فرانسه]]
* [[ادبیات فرانسه‌زبان]]
* [[فهرست وامواژه‌های فرانسوی در فارسی]]
* [[فهرست مشاهیر فرانسه]]
* [[فهرست شهرهای فرانسه]]
* [[فرهنگستان فرانسه]]
* [[نویسندگان فرانسوی‌زبان با ترتیب الفبایی]]

== پیوند به بیرون ==
{{ویکی‌سفر}}
* [http://www.ambafrance-ir.org/ وبگاه سفارت فرانسه در ایران]

== منابع ==
{{پانویس}}
{{کشورهای مستقل اروپا}}
{{کشورهای اتحادیه اروپا}}
{{اعضای ناتو}}
{{گروه هشت}}
{{سازمان امنیت و همکاری اروپا}}
{{گروه بیست}}
{{کشورهای گروه هشت}}
{{داده‌های کتابخانه‌ای}}
{{مناقشه اسرائیلی‌ها و فلسطینیان}}
{{پایتخت‌های اروپا}}

[[رده:فرانسه|فرانسه]]
[[رده:اروپای غربی]]
[[رده:جمهوری‌ها]]
[[رده:کشورها و سرزمین‌های فرانسوی‌زبان]]
[[رده:کشورهای آلپ]]
[[رده:کشورهای آمریکای شمالی]]
[[رده:کشورهای اروپایی]]
[[رده:کشورهای اقیانوس هند]]
[[رده:کشورهای اقیانوسیه]]
[[رده:کشورهای جزایر کارائیب]]
[[رده:کشورهای ساحلی مدیترانه]]
[[رده:کشورهای عضو اتحادیه اروپا]]
[[رده:کشورهای عضو جی ۸]]
[[رده:کشورهای عضو سازمان ملل متحد]]
[[رده:کشورهای عضو ناتو]]
[[رده:کشورهای گروه ۲۰]]
[[رده:کشورهای هم‌مرز با اقیانوس اطلس]]
[[رده:لیبرال دموکراسی]]</text></page>