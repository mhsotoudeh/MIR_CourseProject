<page><title>نبرد من</title><text>{{جعبه اطلاعات کتاب
| عنوان           = نبرد من
| عنوان اصلی      = Mein Kampf
| برگرداننده      =
| تصویر           = [[پرونده:meinkampf.jpg|200px]]
| زیرنویس تصویر   = نبرد من
| نویسنده         = [[آدولف هیتلر]]
| تصویرگر         =
| طراح جلد        =
| زبان            = آلمانی
| مجموعه          =
| موضوع           =
| سبک             =
| ناشر            =
| ناشر فارسی      =
| محل انتشارات    =
| تاریخ نشر       = ۱۸ ژوئیه ۱۹۲۵
| تاریخ نشر فارسی =
| محل ناشر فارسی  =
| نوع رسانه       =
| صفحه            = ۷۲۰
| قطع             =
| شابک            =
| پس از           =
| پیش از          =
}}

'''''نبرد من''''' {{آلمانی|Mein Kampf}} کتابی، که توسط [[آدولف هیتلر]] نوشته شده است، و بیانگر اندیشه‌های سیاسی هیتلر و [[ناسیونال سوسیالیسم]] می‌باشد. هیتلر در سال ۱۹۲۴ هنگامی که در قلعه لندربرگ زندانی بود بخش اول کتاب را با دیکته کردن جملات به منشی خود [[رودلف هس]] این اثر را به وجود آورد. بخش دوم، پایان همان سال پس از آزادی زودهنگام او از زندان نوشته شد. پس از به قدرت رسیدن [[حزب]] [[ناسیونال سوسیالیسم]] در آلمان و تشکیل «[[رایش سوم]]» این متن به [[کتاب مقدس]] حکومت نازی تبدیل شد و حزب در هر فرصتی، از جمله در [[مراسم ازدواج]] و اخذ [[مدرک دیپلم]]، آن را در میان مردم پخش می‌کرد و پیر و جوان را به خواندن آن فرا می‌خواند. در سال ۱۹۴۳، بیش از ۱۰ میلیون نسخه از این کتاب در آلمان پخش شد.

با قدرت گرفتن ناسیونال سوسیالیست‌ها در آلمان، فروش و توزیع نبرد من نیز رواج گرفت. از اواسط دهه ۱۹۳۰ کتاب هیتلر به خرج دولت به زوج‌های تازه ازدواج کرده هدیه می‌شد، فروش نسخه‌های دست دوم کتاب ممنوع بود و تدریس آن در مدرسه‌ها به عنوان جزئی از برنامهٔ تبلیغاتی حزب [[ناسیونال سوسیالیست]] از همین دوران آغاز شد. از این کتاب تا پایان [[جنگ دوم جهانی]] نزدیک به یازده میلیون نسخه انتشار یافت.

نبرد من پس از جنگ جهانی هرگز در آلمان تجدید چاپ نشده. البته دلیل اصلی آن مخالفت [[وزارت دارایی]] [[ایالت بایرن]] بوده که امتیاز نشر آن را در اختیار دارد و ممنوعیتی در این زمینه وجود ندارد. این کتاب به بسیاری از زبان‌های جهان ترجمه شده‌است. از جمله توسط [[عنایت‌الله شکیباپور]] به فارسی ترجمه شده و در ایران به چاپ هجدهم رسیده‌است.&lt;ref&gt;http://www.dw-world.de/dw/article/0,,4739074,00.html?maca=per-rss-per-all-1491-rdf . چاپ هجدهم کتاب «شرم‌آور» هیتلر در ایران- دویچه‌وله فارسی&lt;/ref&gt;

در روزهای پایانی جنگ جهانی دوم و خودکشی هیتلر تمام دارایی‌های وی از جمله حقوق معنوی آثارش به [[ایالت باواریا]] تعلق گرفت. طبق قوانین ایالتی و با تأیید [[دولت فدرال]] آلمان، باز نشر این کتاب به مدت ۷۰ سال ممنوع اعلام شد. این مهلت در سال ۲۰۱۵ به پایان رسید.&lt;ref&gt;http://www.bbc.co.uk/persian/arts/2013/12/131218_l51_mein_kampf_hitler_book.shtmlrdf . ایالت باواریا تجدید چاپ کتاب هیتلر را لغو کرد. - بی‌بی‌سی فارسی&lt;/ref&gt; رسانه‌های جمعی در ماه ژانویه سال ۲۰۱۴ گزارش دادند که متن کتاب هیتلر در میان کتاب‌های الکتریکی «[[آمازون.کام|آمازون]]» در مقوله «کتاب‌ها و متون سیاسی» بالاترین مقام فروش را داشته است.
اين كتاب پس از مرگ وی برای نخستین بار از روز ۱ ژانویهٔ ۲۰۱۶ در کتابفروشی‌های آلمان در دسترس عموم قرار گرفت.

== نگارش نبرد من ==
در سال ۱۹۲۴ که هیتلر به اتهام خیانت به کشور در [[زندان لندزبرگ]] (به [[زبان آلمانی|آلمانی]] Justizvollzugsanstalt Landsberg) زندانی بود متن کتاب را به منشی خود [[رودلف هس]] که با او هم‌زندان بود دیکته کرد. جلد نخست آن، با عنوان ''تسویه حساب'' در ۱۸ ژوئیه ۱۹۲۵ به چاپ رسید؛ جلد دوم آن ''جنبش ناسیونال سوسیالیسم'' در بهار ۱۹۲۶ به چاپ رسید. عنوان اصلی انتخابی هیتلر ''چهار سال و نیم نبرد در برابر دروغ، حماقت و بزدلی'' بود. ناشر نازی آن [[مکس آمان]]، این عنوان را بسیار پیچیده می‌دانست و تصمیم گرفت آن را به ''نبرد من'' کوتاه کند. این کتاب در سالهای نخست انتشار موفقیت چندانی نداشت ولی از سال ۱۹۳۳ و کسب قدرت توسط هیتلر و [[حزب نازی]] به شدت معروف شد و درآمد فراوانی داشت.&lt;ref&gt;{{Cite web|url = http://www.bbc.com/persian/world/2016/01/160101_l03_mein_kampf_publication|title = کتاب 'نبرد من' نوشته هیتلر در آلمان منتشر می‌شود|date = |accessdate = |website = بی‌بی‌سی فارسی|publisher = |last = |first =}}&lt;/ref&gt;

== اتهامات مطرح‌شده در کتاب ''نبرد من''==
*‌آدولف هیتلر، در کتاب نبرد من، [[مرد|مردان]] [[یهودیت|یهودی]] را به [[تجاوز جنسی|سوء‌استفاده جنسی]] از [[دختر|دختران]] [[آلمان|آلمانی]] متهم کرده‌بود.&lt;ref&gt;[http://www.bbc.com/persian/iran/2016/04/160416_l39_analysis_setayesh_rape_spreading_hatered به بهانه پرونده «ستایش»: پتانسیل مخرب تعرض جنسی در ایجاد نفرت قومی]، ''بی‌بی‌سی فارسی''&lt;/ref&gt;

== ترجمه فارسی ==
ترجمه فارسی «نبرد من» بارها تجدید چاپ شده است. این کتاب با برگردان [[عنایت‌الله شکیباپور]] از سوی انتشارات «دنیای کتاب» به بازار عرضه شده است. گفته می‌شود که نخستین بار [[داوود منشی‌زاده]] (۱۲۹۳ – ۱۳۶۸) آن را به [[زبان فارسی]] ترجمه کرد.

== منع حقوقی انتشار کتاب در آلمان ==
سال ۲۰۱۵ میلادی منع حقوقی انتشار کتاب نبرد من برداشته می‌شود. با وجود این، چاپ و نشر کتاب «نبرد من» در آلمان همچنان ممنوع بود. به نظر مقامات قضائی کشور «بنا به مسئولیت تاریخی آلمان» این کتاب «ضدانسانی» پس از آن هم نباید حتی به صورت ناقص منتشر شود. خرید و فروش نسخه‌های قدیمی این کتاب که به قبل از سال ۱۹۴۵ برمی گردد آزاد است ولی به شرطی که برای اهدافی مثل تحریک و ترویج دشمنی‌های نژادی و یا خشونت‌های سیاسی مورد استفاده قرار نگیرد، اما حق انحصاری آن در اختیار وزارت دارایی [[ایالت بایرن]] است، که نشر آن را قدغن کرده بود. طبق قانون [[حق تألیف]]، با گذشت هفتاد سال از مرگ یک مؤلف یا نویسنده، هر متنی برای انتشار آزاد می‌شود و دیگر کسی نمی‌تواند با این قانون از [[حق نشر|نشر]] آن جلوگیری کند. آدولف هیتلر در ۳۰ آوریل ۱۹۴۵ در برلین [[خودکشی]] کرد.&lt;ref&gt;[http://www.bbc.co.uk/persian/arts/2013/12/131218_l51_mein_kampf_hitler_book.shtml ایالت باواریا تجدید چاپ کتاب هیتلر را لغو کرد] بی‌بی‌سی فارسی&lt;/ref&gt;&lt;ref&gt;[http://www.bbc.co.uk/persian/world/2012/03/120308_l41_book_hitler_myfight_banned_germany.shtml دادگاه آلمانی: کتاب هیتلر به صورت ناقص هم اجازه چاپ ندارد] بی‌بی‌سی فارسی&lt;/ref&gt;&lt;ref&gt;[http://www.bbc.co.uk/persian/arts/2014/06/140626_l41_book_hitler_still_ban_germany.shtml کتاب هیتلر در آلمان ممنوع خواهد ماند] بی‌بی‌سی فارسی&lt;/ref&gt;

«نبرد من» از روز اول ژانویه ۲۰۱۶ در کتابفروشی‌های آلمان در دسترس عموم قرار گرفت.&lt;ref&gt;{{Cite web|url = http://www.dw.com/fa-ir/انتشار-نبرد-من-پس-از-۷۰-سال-حقهای-که-هیتلر-را-ثروتمند-کرد/a-18953221|title = انتشار «نبرد من» پس از ۷۰ سال؛ حقه‌ای که هیتلر را ثروتمند کرد|date = |accessdate = |website = دویچه وله|publisher = |last = |first =}}&lt;/ref&gt;

== سرفصل‌ها ==
[[پرونده:نبرد من.JPG|بندانگشتی|چپ|نبرد من - نسخه ترجمه کتاب توسط ادولف هیتلر، نشر و توزیع در ایران]]
'''جلد اول:یک تسویه حساب'''
* '''فصل اول:''' [[دوران کودکی]] و کانون خانوادگی
* '''فصل دوم:''' سالهای تحصیل و تحمل مشقت در وین
* '''فصل سوم:''' ملاحظات سیاسی عمومی بر اساس دوره حضور من در وین
* '''فصل چهارم:''' در مونیخ
* '''فصل پنجم:''' جنگ جهانی
* '''فصل ششم:''' تبلیغات جنگ
* '''فصل هفتم:''' انقلاب
* '''فصل هشتم:''' آغاز فعالیتهای سیاسی من
* '''فصل نهم:''' برای چه آلمان شکست خورد
* '''فصل دهم:''' حزب کارگر آلمان
* '''فصل یازدهم:''' ملل و نژاد
* '''فصل دوازدهم:''' اولین طلیعه پیشرفت حزب کارگر ناسیونال سوسیالیست

'''جلد دوم:جنبش سوسیالیست ملی'''
* '''فصل اول:''' عقاید فلسفی حزب
* '''فصل دوم:''' دولت
* '''فصل سوم:''' موضوع-دولت و ملت
* '''فصل چهارم:''' مفهوم دولت از نظر راسیست
* '''فصل پنجم:''' مفهوم فلسفی سازمان دولت
* '''فصل ششم:''' اولین مبارزه و اهمیت سخنرانی
* '''فصل هفتم:''' مبارزه جدید با جبهه سرخ
* '''فصل هشتم:''' نیرومند تا وقتی تنهاست نیرومند می‌ماند
* '''فصل نهم:''' حمله‌ها چگونه آغاز می‌شدند
* '''فصل دهم:''' فدرالیسم غیر از ظاهرسازی چیزی نیست
* '''فصل یازدهم:''' پروپاگاندا مسئله سازمان
* '''فصل دوازدهم:''' مسئله سندیکاها
* '''فصل سیزدهم:''' سیاست آلمان و مسئله اتحادهای بعد از جنگ
* '''فصل چهاردهم:''' سیاست یا جهت گیری شرقی
* '''فصل پانزدهم''' حق دفاع اضطراری

== حقوق معنوی ==
از آن‌جایی که محل سکونت رسمی [[آدولف هیتلر]] شهر [[مونیخ]] بود، پس از [[خودکشی]] تمام درآمدها و اموال او از جمله [[حقوق معنوی]] کتاب ''نبرد من'' در [[آلمان]]، به [[بایرن|دولت ایالتی بایرن]] تعلق گرفت.&lt;ref&gt;[http://www.bbc.co.uk/persian/world/2015/02/150211_mein-kampf_hitler_book چرا پدربزرگم ''نبرد من'' نوشته هیتلر را ترجمه کرد؟]، بی‌بی‌سی فارسی&lt;/ref&gt;

== جستارهای وابسته ==
* [[شگرد دروغ بزرگ]]

== منابع ==
{{ویکی‌انبار-رده|Mein Kampf}}
{{پانویس|۲}}

== پیوند به بیرون ==
* [http://www.bbc.co.uk/persian/arts/2013/12/131218_l51_mein_kampf_hitler_book.shtml ایالت باواریا تجدید چاپ کتاب هیتلر را لغو کرد - BBC]
* {{یادکرد-ویکی|پیوند=https://en.wikipedia.org/w/index.php?title=Mein_Kampf&amp;oldid=586158871
|عنوان=Mein Kampf|زبان=انگلیسی|بازیابی=۱۸ دسامبر ۲۰۱۳}}
{{هیتلر}}
{{فاشیسم}}
{{کتاب-خرد}}

[[رده:آثار امپریالیستی]]
[[رده:آدولف هیتلر]]
[[رده:تبلیغات نازی‌ها]]
[[رده:تجدید نظر طلبی تاریخی (منفی)]]
[[رده:خودزندگی‌نامه‌های سیاسی]]
[[رده:کتاب‌های ۱۹۲۵ (میلادی)]]
[[رده:کتاب‌های ۱۹۲۶ (میلادی)]]
[[رده:کتاب‌های آلمانی]]
[[رده:کتاب‌های یهودستیزانه]]
[[رده:ویکی‌سازی رباتیک]]</text></page>