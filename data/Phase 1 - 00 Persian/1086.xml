<page><title>امویان</title><text>{{منبع}}
'''امویان''' یا '''بنی امیه''' از دودمان‌های تاریخی عرب و اسلامی بودند. این دودمان از [[قبیله قریش]] و از طایفه بنی‌امیه بودند. جد آنان [[امیه|امیه بن عبدشمش]] برادر زاده ناتنی [[هاشم]] نیای پیامبر اسلام است. این دودمان [[خلافت امویان]] (۴۱ - ۱۳۲ ه. ق. / ۶۶۲ - ۷۵۰ م) را تشکیل داد.

==تاریخچه  امویان== 
در باب ریشه این قوم باید گفت که آنها همچون [[پیامبر اسلام]] از مردی به نام عبدالمناف از طایفه قریش نشأت می‌گیرند. از دو پسر این شخص یکی به نام هاشم جد [[خاندان هاشمی]] و پیامبر اسلام بود و دیگر عبدالشمس پدر امیه که جد خاندان بنی امیه بود.

در ابتدای قرن هفتم میلادی اعقاب امیه یکی از خانواده‌های پرنفوذ اعراب مکه بودند. در این زمان بود که [[محمد بن عبدالله]] از خاندان هاشم اعلام پیامبری کرد. هنگامی که محمد در سال۶۲۲ میلادی به مدینه مهاجرت کرد و در پی آن نبردهایی با مکیان داشت با اعضای خانواده امویان که در سمت سپاه مکه بودند، جنگید. از این میان ابوسفیان بن حرب پدر معاویه اولین حاکم امویان رهبری سپاه مکه را بر عهده داشت. مدینه بر سر راه شام قرار داشت و تجارت با شام مهم ترین منبع درآمد خانواده بنی امیه بود. محمد با بستن این مسیر توانست سرانجام ابوسفیان را ناتوان کرده و منجر به سقوط مکه شد. ابوسفیان کمی قبل از فتح مکه توسط مسلمانان ناگزیر به [[دین اسلام]] درآمد. در نهایت با این تغییر جهت، ضمن بازگشت صلح به دو خانواده رقیب اموی و هاشمی در قریش، باعث شد که امویان بتوانند در سیاست آینده حکومت اسلامی- عربی نوپا نقش مهمی بازی کنند. [[معاویه پسر ابوسفیان]] کمی بعد به عنوان کاتب وحی درآمد. بعد از مرگ محمد، معاویه در نبردهای سپاه اسلام علیه [[امپراتوری روم شرقی]] در [[آسیای صغیر]] (سوریه یا شام)شرکت کرد و موفق به فتح دمشق شد.

==جستار وابسته==
[[خلافت امویان]]

[[رده:بنی‌امیه]]
[[رده:تاریخ آفریقای شمالی]]
[[رده:تاریخ اسلام]]
[[رده:تاریخ ایران]]
[[رده:تاریخ عربستان سعودی]]</text></page>