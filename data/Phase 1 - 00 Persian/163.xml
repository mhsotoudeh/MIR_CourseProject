<page><title>عربستان سعودی</title><text>{{pp-vandalism|expiry=ژانویه ۲۲, ۲۰۱۷|small=yes}}
{{تغییرمسیر|عربستان}}
{{coord|24|39|N|46|46|E|type:country|display=title}}
{{جعبه اطلاعات کشور|
نام اصلی = المملکة العربیة السعودیة |
نام فارسی رسمی = عربستان سعودی{{سخ}}پادشاهی عربستان سعودی |
نام عادی = سعودی{{سخ}}عربستان|
تصویر پرچم = Flag of Saudi Arabia.svg |
تصویر نشان ملی = Coat of arms of Saudi Arabia.svg |
شعار ملی = لا اله الا الله، محمّد رسول‌الله |
سرود ملی = [[سرود ملی پادشاهی عربی سعودی|زندگانی پادشاه دراز باد]] |
نقشه = Saudi Arabia (orthographic projection).svg|thumb|200px |
پایتخت = [[ریاض]] |latd=۴|latm=۳۹|latNS=N|longd=۴۶|longm=۴۶|longEW=E|
بزرگ‌ترین شهر = [[ریاض]] |
زبان رسمی = [[عربی]] |
نوع حکومت = [[سلطنت مطلقه]] |
نوع حاکمان = • [[پادشاه]]{{سخ}}• [[ولیعهد]]{{سخ}}• [[ولی ولیعهد]] |
نام حاکمان = [[سلمان بن عبدالعزیز]]{{سخ}}[[محمد بن نایف آل سعود]]{{سخ}}[[محمد بن سلمان آل سعود]] |
نحوه تشکیل = استقلال |
موارد منجر به تشکیل = از بریتانیا |
تاریخ تشکیل = ۵ اوت ۱۹۶۰ |
مساحت = ۲٬۱۴۹٬۶۹۰ |
رتبه مساحت = ۱۳ام |
درصد آبها = جزئی |
سال برآورد جمعیت = ۲۰۱۴ |
جمعیت = ۳۰٬۷۷۰٬۳۷۵&lt;ref&gt;{{cite web|url=http://www.cdsi.gov.sa/pdf/PopulationEstimates2010-2025-admareas.pdf|title=Official annual projection|year=2014|work=cdsi.gov.sa}}&lt;/ref&gt; نفر |
رتبه جمعیت = ۴۱ام |
تراکم جمعیت = ۱۱ |
رتبه تراکم جمعیت = ۲۱۶ام |
سال تولید ناخالص داخلی = ۲۰۱۵|
تولید ناخالص داخلی = ۶۴۸٬۹۷۱ میلیارد دلار (تخمین)|
رتبه تولید ناخالص داخلی = |
سرانه تولید ناخالص داخلی = ۵۳٬۱۴۹ دلار |
رتبه سرانه تولید ناخالص داخلی = |
سال شاخص توسعه انسانی =۲۰۱۳ |
شاخص توسعه انسانی = ۰٬۸۳۶ |
رتبه شاخص توسعه انسانی = ۳۴ام |
وضع شاخص توسعه انسانی = |
واحد پول = [[ریال سعودی]]|
کد واحد پول = SAR |
منطقه زمانی = AST |
منطقه زمانی تابستانی = DST |
utc_offset_DST = +۳ |
utc = |
dst = |
کد بین‌المللی خودرو = |
دامنه اینترنتی = sa. |
پیش‌شماره تلفنی = ۹۶۶ |}}
'''عربستان''' با نام رسمی '''پادشاهی عربستان سعودی'''&lt;ref&gt;این نام برآمده از نام قبیله حاکم بر عربستان یعنی آل‌سعود است.&lt;/ref&gt; (به [[زبان عربی|عربی]]: المملکة العربیة السعودیة) بزرگترین کشور در باختر [[آسیا|آسیاست]]. این کشور که بخش عمدهٔ [[شبه جزیره عربستان|شبه جزیرهٔ عربستان]] را در بر گرفته‌است، از شمال با [[عراق]]، [[اردن]] و [[کویت]]، از سوی خاور با [[امارات متحده عربی|امارات متحدهٔ عربی]]، [[قطر]] و [[خلیج فارس]]، از جنوب خاوری با [[عمان]]، از سوی جنوب با [[یمن]] و از سوی باختر با [[دریای سرخ]] هم‌مرز است. جایگاه‌های مهم دینی [[مسلمان|مسلمانان]] هم‌چون [[کعبه]]، قبرستان بقیع، [[مسجد پیامبر]] و آرامگاه پیامبر اسلام در این کشور جای دارد.

عربستان سعودی با ۲٫۱۴۹ میلیون کیلومتر مساحت بزرگترین کشور غرب آسیا و دومین کشور وسیع عرب‌نشین پس از [[الجزایر]] است. این کشور بیش از ۲۷ میلیون نفر جمعیت دارد که فقط ۱۶ میلیون آن‌ها شهروند این کشور و بقیه از اتباع خارجی هستند.

پادشاهی عربستان سعودی در سال ۱۹۳۲ توسط [[ملک عبدالعزیز |ملک عبدالعزیز بن سعود]] پایه‌گذاری شد. هرچند که جنگ‌ها و کشمکش‌هایی که به تشکیل عربستان منجر شد در سال ۱۹۰۲ با تصرف [[ریاض]]، خانهٔ ابا و اجدادی آل سعود، توسط ملک عبدالعزیز آغاز گردید. عربستان سعودی یک سلطنت مطلقه است. عربستان خود را کشوری اسلامی معرفی می‌کند و به شدت تحت تأثیر [[وهابیت]] است. عربستان سعودی کشور محل تولد [[اسلام]] است.

عربستان سعودی از بزرگترین تولیدکنندگان و صادرکنندگان [[نفت]] دنیا است. این کشور در حدود یک پنجم کل ذخایر نفتی اثبات شده جهان را در خود جای داده است که این ذخایر به شکل عمده‌ای در [[استان شرقی (عربستان سعودی)|استان شرقی]] متمرکز شده‌اند. نفت ۹۵٪ از صادرات و ۷۰٪ درآمد دولت را تشکیل می‌دهد. هر چند اخیراً صادرات غیرنفتی افزایش یافته‌اند. ثروت نفت باعث تبدیل این کشور سلطنتی بیابانی به یکی از ثروتمندترین کشورهای دنیا شده است. درآمدهای گسترده نفتی سبب مدرنیزه شدن سریع کشور و ایجاد [[دولت رفاه]] شده است. عربستان همچنین دارای ششمین ذخایر [[گاز طبیعی]] بزرگ جهان است.

عربستان سعودی تنها کشور در جهان است که رانندگی زنان را ممنوع کرده است.

== تاریخچه ==
=== دوران باستان ===
در هزار سال یکم پیش از میلاد – فرمانروایی [[منائ|منائیان]] در بخش [[عسیر]] و در جنوب [[حجاز]] در درازای کرانهٔ [[دریای سرخ]] برقرار شده بود. در سدهٔ یکم پیش از میلاد، [[منائ|منائیان]] از مرکز تجارت خود در [[ددان]] ([[الاولی]]) دست کشیدند. {{مدرک}} [[منائ|منائیان]] یک مرکز تجاری در بخش شمال [[مدائن]] ایجاد نمودند. در بخش خاوری، کشور [[دیلمون]] جای داشت که به ظاهر یک مرکز سیاسی – فرهنگی واقع در کرانهٔ [[خلیج فارس]] بود. {{مدرک}} برخی این محل را همان [[جزیره بحرین]] دانسته‌اند. اگرچه بخش‌هایی از سرزمین اصلی نیز بخشی آن بوده‌است و با زمین‌های درونی که اکنون پادشاهی سعودی نامیده می‌شود، روابط بازرگانی داشته‌است. {{مدرک}}

[[اسکندر مقدونی]] پیش از مرگ ناگهانی خود در سال [[۳۲۳ (پیش از میلاد)]]، قصد داشت شبه جزیره عرب را تصرف نماید و بعد از مدتی فرمانروایان [[بطالسه]] [[مصر]] تا حدودی بر [[ینبع]] چیره شدند. {{مدرک}} ولی [[نبط|نبطیان]] از چیرگی آنها جلوگیری کردند. سپس این سرزمین در معرض جنگ‌های چیره‌جویانهٔ [[حبشه|حبشی‌ها]] و [[ایران|ایرانیان]] قرار گرفت. {{مدرک}} در سدهٔ پنجم پس از میلاد، [[مکه]] از نظر اهمیت جایگزین شهر [[پترا]] در دورهٔ [[نبط|نبطیان]] شده بود.

=== پیش از اسلام ===
عرب‌ها، پیش از اسلام زندگی بدوی و نخستین داشتند و قبیله‌های عرب که برای امرار معاش به چوپانی وابسته بودند، در جستجوی آب و چراگاه از جایی به جایی کوچ می‌کردند. کمبود آب و چراگاه باعث بروز رقابت و در پایان جنگ و درگیری بین قبیله‌ها می‌گردید. بر اساس گفتهٔ [[قرآن]]، این سرزمین از زمان ساخته شدن [[کعبه|خانهٔ خدا]] به دست [[ابراهیم]]، مورد توجه [[خداپرست|خداپرستان]] بوده‌است. {{مدرک}} در دوران [[بت‌پرستی]] نیز [[بت]]‌های بزرگی در آن نگهداری می‌شده‌است.
با ظهور [[محمد]]، شبه جزیرهٔ عرب مرکز پایه‌گذاری تمدن بزرگ اسلامی شد. در زمان زندگی [[محمد]]، نخستین نظام سیاسی و اجتماعی پیشرفته برقرار شد. دین [[اسلام]] در زمان زندگانی او تقریباً در همهٔ شبه جزیرهٔ عرب رواج یافت. پس از مرگ [[محمد]]، خلافت توسط [[ابوبکر]]، [[عمر بن خطاب|عمر]]، [[عثمان پسر عفان|عثمان]] و [[علی ابن ابیطالب|علی]] ادامه یافت. در این زمان، حکومتی همراه با قانون‌ها و مقررات بوجود آمده بود که رونق آن در سراسر جهان شهرت یافت. {{مدرک}}

=== پادشاهی سعودی ===
حکومت پادشاهی سعودی در سال [[۱۷۵۰ (میلادی)]] به وسیله [[محمد بن سعود]] پایه‌ریزی شد. پس از وی [[عبدالعزیز بن سعود]] با پشتیبانی شیخ [[محمد بن عبدالوهاب]]، شهر [[ریاض]] را به تصرف درآورد. در زمان عبدالعزیز، [[عسیر]]، [[تهامه]]، [[حجاز]]، [[عمان]]، [[احساء]]، [[قطیف]]، [[زیاره]]، [[بحرین]]، [[وادی الدّواسر]]، [[خرج]]، [[محمل]]، [[وشم]]، [[سُدَیر]]، [[قصیم]]، [[شمّر]]، [[مجمعه]]، [[منیح]]، [[بیشه]]، [[رنیّه]] و [[ترابه]] تحت تصرف [[وهابیان]] درآمد. [[سعود بن عبدالعزیز]] [[کشورگشایی]]‌های [[وهابیان]] را در شبه جزیره تا [[خلیج فارس]] ادامه داد. در زمان [[ابراهیم بن سعود]]، عربستان از [[مصر]] شکست خورد و [[طوسون پاشا]]، فرمانده سپاه [[مصر]]، [[مکّه]] را فتح کرد امّا نتوانست در [[مدینه]] پیشروی کند و به [[قاهره]] بازگشت. پس از [[طوسون پاشا]]، برادرش، ابراهیم پاشا، [[نجد]] را گرفت و خود را به [[درعیّه]] رسانده؛ پایتخت [[آل سعود]] را به محاصره درآورد و مقاومت [[وهابیان]] را بار دیگر در هم شکست. دوران فرمانروایی [[عبدالله بن سعود]]، اوج نفوذ فرهنگ [[اروپا]] در عربستان بود تا این که [[عبدالله بن سعود]]، شکست خورده، به دستور ابراهیم پاشا، محکوم به [[اعدام]] شد. {{مدرک}}

نخستین تلاش در زمینهٔ برپایی دوبارهٔ فرمانروایی [[آل سعود]] توسط [[مشاری بن سعود]] بود. پس از وی [[ترکی بن عبدالله]]، [[ریاض]] را اشغال کرد. [[فیصل بن ترکی]] ایجاد فرمانروایی دوم [[آل سعود]] را اعلام نمود. [[خالد بن سعود]] به فرمانروایی [[نجد]] منصوب شد اما عرب‌ها بر وی شوریده، او را از [[ریاض]] بیرون کردند. در دوران فرمانروایی [[عبدالله بن ثنیان]]، [[مصر]] ارتش خود را از عربستان فراخواند. [[عبدالله بن فیصل]] با همدستی قبیلهٔ [[عجمان]] و [[سعود]]، به بخش [[احساء]] حمله کرد. [[سعود بن فیصل]]، [[قطیف]] را دوباره به سرزمین‌های سعودی افزود. [[عبدالرحمن بن فیصل]] به درگیری با فرمانروایی [[آل رشید]] پرداخت و سرانجام از آن‌ها شکست خورد و فرمان‌روایی دوم سعودی نیز از بین رفت.

فرمانروایی سوم سعودی را [[عبدالعزیز بن عبدالرحمن]] بنیان نهاد. پس از مرگ [[عبدالعزیز]]، سه پسر دیگرش با نام‌های [[ملک فیصل]] و [[ملک خالد]] و [[ملک عبدالله]] در چند دوره به پادشاهی رسیدند. با مرگ [[خالد]]، برادرش [[فهد]]، به طور رسمی پادشاه عربستان شد و لقب [[خادم الحرمین الشریفین]] را برای خود برگزید. وی برای گسترش آیین [[وهابیت]] کوشش بسیار نمود و روابط و مناسبات سیاسی با [[غرب]] ایجاد کرد.{{مدرک}} با مرگ فهد، برادرش [[عبدالله بن عبدالعزیز]] به پادشاهی عربستان رسید، عبدالله در ۲۳ ژانویهٔ ۲۰۱۵ میلادی درگذشت و برادر و ولیعهد وی [[سلمان بن عبدالعزیز]] به پادشاهی رسید.

== جغرافیا ==
[[پرونده:Saudi map of Persian gulf 1952.jpg|وسط|بندانگشتی|400 px|نقشه متعلق به [[شرکت آرامکو|شرکت ملی نفت عربستان]] ۱۹۵۲]]
کشور عربستان سعودی در [[خاورمیانه]] و هم‌مرز با [[خلیج فارس]] و [[دریای سرخ]] است. در جنوب این کشور، [[یمن]] جای دارد. این کشور هم‌چنین با [[عراق]]، [[اردن]]، [[کویت]]، [[عمان]]، [[قطر]]، [[امارات متحده عربی|امارات متحدهٔ عربی]] مرز یکسان دارد و از طریق پل به بحرین وصل است. [[آب و هوای]] این سرزمین، [[گرم و خشک]] است. تفاوت دمای شب و روز زیاد است. بیشتر زمین‌های آن را [[بیابان‌های ماسه‌ای]] تشکیل می‌دهد.

عربستان کشوری آسیایی است و در منطقه استراتژیک خاورمیانه قرار دارد و بزرگترین کشور این منطقه می‌باشد. مساحت این کشور بخش بزرگی از شبه جزیره عربستان یعنی حدود ۸۵ درصد این شبه جزیره را تشکیل می‌دهد. از غرب و شرق به دریای سرخ و خلیج‌فارس مرتبط است و همین دسترسی به آب‌های آزاد این امکان را برای این کشور به وجود آورده تا از دو سوی آن برای حمل‌ونقل‌های دریایی و واردات و صادرات استفاده شود. مرز دریایی این کشور را حدود ۲۶۴۰ کیلومتر برآورد کرده‌اند که بیشترین مرز آبی کشورهای منطقه است.&lt;ref name="ReferenceA"&gt;نصیری، عبدالله: آشنایی با عربستان. نشر مشعر. تهران: ۱۳۸۶.&lt;/ref&gt;

عربستان‌سعودی ۲ میلیون و ۲۴۰ هزار کیلومترمربع برابر با ۸۶۴ هزارو ۸۶۹ مایل مربع وسعت دارد. این وسعت تقریباً یک و سه دهم برابر ایران، سه برابر فرانسه و چهار برابر عراق است لیکن حدود ۷۵ درصد از این وسعت را بیابانهای خشک و بی آب و علف پوشانده‌اند. سه صحرای بزرگ «نفود»، «[[دهنا]]» و «ربع‌الخالی» مهمترین کویرهای عربستان هستند. عربستان از نظر هندسی بیشتر به شکل یک مستطیل طولانی است به گونه‌ای که طولانی‌ترین قطر طولی این کشور که از خلیج عقبه شروع و تا بندر جده امتداد می‌یابد، ۲۲۶۰ کیلومتر است و قطر دیگر آن که عرضی است از بندر ظهران در کنار خلیج‌فارس در شرق شروع و تا بندر [[جده]] در کنار دریای سرخ ادامه دارد ۱۲۶۰ کیلومتر می‌باشد.&lt;ref name="ReferenceA" /&gt; [[ربع الخالی]] که یک‌چهارم گستره شبه جزیرهٔ عرب را تشکیل می‌دهد، خالی از مردم است. بلندترین نقطهٔ عربستان سعودی [[کوه سوداء]] با سه هزار و پانصد و پنجاه متر بلندی است.

جغرافیدانان، عربستان را به طور کلی به چهار منطقه و سه ناحیه تقسیم می‌کنند. ارتفاعات غربی که از [[خلیج عقبه]] آغاز و به حجاز و عسیر در جنوب پایان می‌یابد. منطقه نجد که در مرکز شبه‌جزیره عربستان است، منطقه احساء که در سواحل جنوبی خلیج‌فارس قرار دارد و در نهایت منطقه کویری و بیابانی که منطقه قابل توجهی از مساحت این کشور را پوشانده است. اما سه ناحیه عربستان را «تهامه» و «نجد» و «حجاز» نامیده‌اند که تهامه از سواحل دریای سرخ تا سرزمین نجران است. ناحیه نجد شامل منطقه وسیعی در مرکزیت عربستان است و کانون شکل‌گیری فرقه وهابیت و دولت سعودی است و سرانجام ناحیه حجاز که از شمال غربی آغاز و تا جنوب غربی کشور امتداد دارد و شهرهای مقدس مکه و مدینه و نیز بندر استراتژیک جده را در بر گرفته است.&lt;ref&gt;نصیری، عبدالله: آشنایی با عربستان. نشر مشعر. تهران: ١٣٨۶&lt;/ref&gt;

=== آب و هوا ===
عربستان سعودی دارای آب و هوای گرم و خشک صحرایی است. دمای هوا در روزهای تابستان بطور متوسط ۴۵ درجه و در شب با اختلاف دمای زیاد نسبت به روز است. در بعضی مناطق کوهستانی حاشیه دریای سرخ و [[استان اصیر]] آب و هوا در ۸ ماه از سال نسبتاً مناسب است اما سرما بندرت به زیر صفر درجه می‌رسد.&lt;ref&gt;[http://www.weatheronline.co.uk/reports/climate/Saudi-Arabia.htm Climate of the World: Saudi-Arabia - Weather UK - weatheronline.co.uk&lt;!-- عنوان تصحیح شده توسط ربات --&gt;]&lt;/ref&gt;

=== منابع طبیعی ===
این کشور از نظر [[منابع طبیعی]] چون [[طلا]] و [[مس]]، [[نفت]]، [[گاز]] و [[آهن]] غنی است. هر چند از نظر [[جنگل]] و مناطق جنگلی، [[کشتزار دایمی]] و [[زراعت]] با [[فقر]] روبه‌روست. [[مخاطرات طبیعی]] چون [[طوفان شن|طوفان‌های شن]] بسیار روی می‌دهد. بیشتر گیاهان در [[واحه]]‌ها می‌رویند. [[شتر]] در [[زندگی سنتی]] عربستان نقش مهمی بازی می‌کند. [[جانوران اهلی]] از جمله [[شتر]]، [[گوسفند]] و [[بز]] بیش از دیگر جانوران دیده می‌شوند. [[روباه]]، [[خرگوش]]، [[موش صحرایی]]، [[جوجه‌تیغی]]، [[عقاب]]، [[کرکس]] و [[جغد]] در عربستان دیده می‌شوند اما نسل [[شترمرغ]] و [[شیر آفریقایی]] در آن جا از بین رفته‌است. [[فلامینگو]]، [[پلیکان]]، [[حواصیل]] و [[پرندگان آبزی]] در [[بخش ساحلی|بخش‌های ساحلی]] عربستان باشنده هستند. [[مارهای کشنده بیابانی|مارهای کشندهٔ بیابانی]] از جمله [[مار کبری]] و [[افعی شاخدار]] در بعضی بخش‌ها فراوانند.

در کشور عربستان هیچ رودخانه‌ای وجود ندارد و مردم برای استفاده از ذخایر باید به حفر چاه اقدام کنند. طایف که در ۱۲۰ کیلومتری مکه قرار گرفته است، تبوک که در غرب عربستان است، قصیم که در مرکز و در بین راه مدینه به ریاض واقع است، ابهاء که در منطقه خوش آب و هوا و در مرز یمن است و احساء در منطقه شرقیه مهمترین مراکز تولیدات محصولات کشاورزی در عربستان هستند.&lt;ref name="ReferenceA" /&gt;

عربستان‌سعودی با بالغ بر ۲۶ میلیارد بشکه نفت، بیش از ۱۴ ذخایر این ماده حیاتی را در خود جای داده است. این رقم معادل ۳۳ درصد کل ذخایر کشورهای دیگر عضو اوپک می‌باشد. نخستین امتیاز اکتشاف نفت عربستان در سال ۱۹۳۳ میلادی به شرکت استاندارد اویل کالیفرنیا واگذار شد. در سال ۱۹۴۸ شرکت نفتی آرامکو متشکل از شرکتهای تگزاکو، استاندارد اویل نیوجرسی و موبیل تشکیل شد. لیکن در سال ۱۹۷۵ نفت عربستان ملی شد ولی [[آرامکو]] همچنان در عربستان به عنوان یک مشاور قوی ماندگار شد و حتی در امور دیگر اقتصادی عربستان و حتی برنامه‌های اجتماعی این دولت دخالت می‌کرد&lt;ref name="ReferenceA" /&gt;

معادن عربستان اکثراً در کوه‌های حجاز و منطقه عسیر و ناحیه نجد واقع شده است. دو شهر صنعتی [[ینبوع]] در ساحل دریای سرخ و [[جبیل]] در ساحل خلیج فارس به این هدف احداث شده‌اند که وضعیت منابع و معادن عربستان را ساماندهی کنند.&lt;ref name="ReferenceA" /&gt;

=== تقسیمات کشوری ===
{{نقشه استان‌های عربستان}}
کشور عربستان سعودی متشکل از ۱۳ استان می‌باشد:
* [[استان باحه|باحه]]
* [[استان تبوک|تبوک]]
* [[استان جازان|جازان]]
* [[استان جوف|جوف]]
* [[استان حائل|حائل]]
* [[استان حدود شمالی|حدود شمالی]]
* [[استان ریاض|ریاض]]
* [[استان شرقی (عربستان)|استان شرقی]]
* [[استان عسیر|عسیر]]
* [[استان قصیم|قصیم]]
* [[استان مدینه|مدینه]]
* [[استان مکه|مکه]]
* [[استان نجران|نجران]]

=== شهرها ===
{{شهرهای عربستان}}

== اقتصاد ==
{{اصلی|اقتصاد عربستان سعودی}}
[[پرونده:Saudi-Arabia-demography.png|بندانگشتی|رشد جمعیت عربستان سعودی میان سال‌های ۲۰۰۳–۱۹۶۱.]]
[[اقتصاد]] عربستان سعودی، موفق و مبتنی بر [[نفت]] است.{{مدرک}} تفاوت اصلی اقتصاد عربستان سعودی با کشورهایی همچون ایران، در «ذخایر امنی» است که در اختیار دارد و به راحتی می‌تواند آنها را به پول نقد تبدیل کند.&lt;ref&gt;[http://www.bbc.co.uk/persian/business/2015/01/150123_mgh_abdullah_oil_income  پول نفت عربستان سعودی در دوره ملک عبدالله چه شد؟] بی‌بی‌سی فارسی، ۳ بهمن ۱۳۹۳&lt;/ref&gt; دولت بر فعالیت‌های عمدهٔ اقتصادی کنترل دقیق دارد. حدود ۳۵ درصد محصولات عمدهٔ داخلی به [[بخش خصوصی]] تعلق دارد. حدود ۹ میلیون کارگر مهاجر در عربستان سعودی مشغول به کارند.&lt;ref&gt;[http://www.bbc.co.uk/persian/world/2013/11/131115_l45_ethiopia_workers_saudi.shtml اعتراض به اخراج کارگران اتیوپیایی از عربستان سعودی به درگیری کشید]، بی‌بی‌سی فارسی&lt;/ref&gt;

کاهش شدید قیمت [[نفت]] در سال [[۱۹۹۸ (میلادی)]] ضربهٔ شدیدی بر اقتصاد عربستان سعودی زده بود که سبب شد محصولات عمدهٔ داخلی به میزان ۱۱ درصد کاهش یابد و کمبود بودجه به ۳/۱۲ میلیارد دلار برسد.{{مدرک}} در سال [[۱۹۹۹ (میلادی)]] به دلیل قیمت کم [[نفت]]، دولت برنامه‌هایی را برای کاهش هزینه آگهی کرد و بخش بیش‌تری را از اقتصاد به بخش خصوصی سپرد. کمبود [[آب]] و [[رشد سریع جمعیت]]، تلاش‌های دولت را برای [[خوداتکایی]] در زمینهٔ [[کشاورزی]] محدود کرده‌است. عربستان سعودی با [[تورم]] ۵/۱ درصدی کم‌ترین میزان تورم در [[خاورمیانه]] را داراست. عربستان سعودی در تولید [[نفت خام]]، [[پالایش نفت]]، [[پتروشیمی]]، [[سیمان]]، [[فولاد]]، [[کود شیمیایی]] و [[پلاستیک]]، صنعت موفقی داشته‌است.

بیش‌ترین [[محصولات کشاورزی]] عربستان عبارت‌اند از [[گندم]]، [[جو (گیاه)|جو]]، [[گوجه فرنگی]]، [[هندوانه]]، [[خرما]]، [[لیمو]]، [[تخم مرغ]] و [[شیر (لبنیات)|شیر]].

عربستان سعودی از بزرگ‌ترین قطب‌های گردشگری دینی است. به دلیل واقع شدن [[کعبه]] در این کشور، بسیاری از مسلمانان جهان، به عربستان سفر می‌کنند. عمده‌ترین [[بازارهای جهانگردی]] عربستان، [[اندونزی]]، [[مصر]]، [[ایران]] و [[پاکستان]] است.

واحد پول این کشور [[ریال سعودی]] است. هر دلار آمریکا برابر با ۳٫۷۵ ریال عربستان است؛ که تقریباً با دلار ۳۰۰۰۰ریال هر [[ریال سعودی]] حدوداً معادل ۸۰۰۰ ریال ایران می‌باشد.

سطح فزاینده بی‌کاری شهروندان عربستان (حدود ۳۲ درصد) می‌تواند چالش جدی را برای سازگار شدن اقلیت‌ها با جامعه به وجود آورد. به ویژه گسترش سیاسی بسیار فرتوت و کند این کشور، در حالی که در کشورهایی چون [[قطر]] و [[بحرین]]، روند رو به رشدی داشته، از سطح انتظارات مردم عربستان عقب است.&lt;ref&gt;http://www.ettelaat.com/new/index.asp?fname=2010\06\06-27\14-00-56.htm&amp;storytitle=موانع تضمین حقوق برابر در جامعه ناهمگون عربستان&lt;/ref&gt;

== سیاست ==
از سال [[۱۹۳۲ (میلادی)]] که پادشاهی سعودی بنیان نهاده شد، این کشور پادشاهی مطلقه داشته‌است. در این کشور [[حزب سیاسی]]، [[پارلمان]] و [[انتخابات]] وجود ندارد. دین از قدرتمندترین نهادهای جامعه‌است و نظام دادرسی وابسته به دولت و نیروی انتظامی ([[شرطه]]) آن کشور موظف به اجرای قانون‌های [[امر به معروف و نهی از منکر]] هستند. خانوادهٔ پادشاهی خواستار سلطهٔ کامل سیاسی بر عربستان سعودی بوده‌اند. هم‌اکنون نیز قدرت در پادشاهی سعودی در دست [[کبارالعلما]] و پادشاه متمرکز است.

عربستان سعودی به لحاظ نوع کنترل سیستم اجرایی، یک سرزمین مستقل به شمار می‌آید. این کشور از ۱۳ [[ایالت]] یا [[استان]] درست شده که در رأس هرکدام از آن‌ها، یکی از شاه‌زادگان سعودی فرمان می‌راند که از اختیارات کامل برخوردار است.
در عربستان سعودی در رأس حکومت مرکزی، پادشاه قرار دارد که ریاست قوهٔ مجریه، به عنوان اصلی‌ترین قوهٔ کشور، در دست اوست. میزان کنترل حکومت مرکزی بر همهٔ سرزمین عربستان سعودی به دلیل حضور شاه‌زادگان سعودی در امیری استان‌ها، یکسان است.
در این کشور از فعالیت سیاسی مخالفان به شدت جلوگیری می‌شود. مطبوعات در این کشور به طور کامل زیر نظر دولت است و آنان در حقیقت، بازگوکنندهٔ خط فکری و سیاست حاکم بر کشور هستند و خط مشی دولت را تبلیغ می‌کنند.
در رأس نظام سیاسی، خاندان شاهی قرار دارد که جایگاه آن از سال [۱۹۳۲ (میلادی)] با به قدرت رسیدن «ملک فیصل» در نظام جهانی برجسته شد.

عربستان سعودی برای بازسازی [[لبنان]] در سال [[۱۹۹۰ (میلادی)]]، ۱۰۰ میلیون دلار کمک اقتصادی نموده‌است. هم‌چنین از سال [[۱۹۹۳ (میلادی)]]، ۲۰۸ میلیون دلار را برای کمک به مسلمانان [[فلسطین]] اختصاص داده‌است.

=== فرمانروایی ===
نوع فرمانروایی در این کشور به صورت پادشاهی در دست خاندان [[آل سعود]] است. [[پادشاه]] باید برای بیش‌تر تصمیم‌هایی که می‌گیرد، تأیید [[علما]] و رهبران دینی کشور را داشته باشد. [[پادشاه]] مسؤول پاسداری و نگاهبانی از [[مسجدالحرام]] در [[مکه]] و [[مسجد النبی]] در [[مدینه]] (نام‌ور به [[حرمین شریفین]]) است.

در پادشاهی سعودی بزرگان و آموزگاران پایه نخست دین [[اسلام]]، همواره نقش مهمی در کشور بازی کرده‌اند و قدرت سیاسی بی‌پایانی دارند. بزرگان عربستان سعودی دربرگیرندهٔ دانشمندان دینی، قضات، وکلا، مدرسان، و پیش‌نمازان هستند.
در عربستان سعودی، شورای علمای اعظم قدرت عزل و نصب پادشاه را دارند. این گروه به صورت هفتگی با شاه دیدار می‌کنند. در بسیاری از موارد حکومتی، شاه با علما مشورت می‌کند. بیشتر بزرگان عربستان سعودی به خاندان بزرگ [[الشیخ]] وابسته هستند که از نوادگان [[محمد بن عبدالوهاب]] بنیانگذار فرقهٔ [[وهابیت]] می‌باشند. این بزرگان، با خانوادهٔ شاهی پیوند نزدیکی دارند.

== سیاست خارجی ==
دولت عربستان جزو کشورهای عدم تعهد (نم) است اما عملاً در طول نیم قرن گذشته متحد جهان سرمایه داری و آمریکا بوده است. اما در [[جنگ ایران و عراق]] به ناچار جانب [[صدام]] را گرفت و ۲۵ میلیارد دلار کمک در اختیار صدام قرار داد اما حمله صدام به کویت را محکوم و جزو ائتلاف آمریکا برای اخراج عراق از کویت شد.
در [[جنگ خلیج فارس]] اما جانب احتیاط را گرفت و از سرنگونی صدام که فضا را برای به قدرت رسیدن شیعیان هموار می‌کرد حمایت نکرد.&lt;ref&gt;Robert Fisk (2005) ''[[The Great War For Civilisation]]''. Fourth Estate. p. 23. ISBN 1-4000-7517-3&lt;/ref&gt;

دفاع از عربستان و شبه جزیره عربی و دفاع از عرب و روابط حسن همسایگی از اصول سیاست خارجی عربستان است. در سال [[۱۳۴۹ هـ|۱۳۴۹ ه. ق]] وزارت خارجه پایه‌گذاری شد در آن سال ۹ نمایندگی بیگانه در عربستان وجود داشت. اکنون ۱۵۷ نمایندگی و سفارتخانه وجود دارد که ۹۸ سفارت در ریاض و۵۹ کنسولگری در ریاض و جده
و ظهران وجود دارد.&lt;ref name="علاقات المملکة"&gt;[http://www.al-jazirah.com/2009/20090923/ym75.htm الجزیرة - الملک عبدالعزیز اهتم مبکرًا بتوطید علاقات المملکة الدولیة.. وروسیا أول دولة تعترف بالمملکة]&lt;/ref&gt;&lt;ref name="السلک الدبلوماسی"&gt;[http://www.mofa.gov.sa/aboutMinistry/Pages/aboutMinistry10.aspx وزارة الخارجیة-تطور السلک الدبلوماسی]&lt;/ref&gt;

در سال [[۱۳۴۸ هـ|۱۳۴۸ ه. ق]]، اولین سفارت عربستان در خارج در [[قاهره]]، بازگشایی شد و تا
سال [[۱۳۵۴ هـ|۱۳۵۴ ه. ق]] / [[۱۹۳۶]]م، به ۵ سفارتخانه و تا سال [[۱۹۵۱]]م به ۱۸ سفارت افزایش یافت تا اکنون که بیشتر از ۷۷ [[سفارت]] و۱۳ [[قنصلیة|کنسولگری]] وسه مکتب تجاری وجود دارد.&lt;ref name="علاقات المملکة" /&gt;&lt;ref name="السلک الدبلوماسی" /&gt;

.[[کنسولگری]]&lt;ref&gt;[http://www.mohe.gov.sa/ar/studyinside/aboutKSA/Pages/service-of-Islam-and-Muslims.aspx هیئات الإغاثة السعودیة: خدمة الإسلام والمسلمین-وزارة التعلیم العالی]&lt;/ref&gt;

منبع: ویکی‌پدیای عربی و انگلیسی [[:en:Saudi Arabia]]

=== خاندان آل‌سعود ===
[[دودمان آل‌سعود]] که قدرت را از سال [[۱۹۳۲ (میلادی)|۱۹۳۲]] میلادی، در دست دارد، نام کشور را منصوب به نام قبیله خود کرده‌است.&lt;ref name="RFI1"&gt;[http://www.persian.rfi.fr/خطوط-قرمز-دمکراسی-در-خلیج-فارس-تفاوت-بحرین-با-تونس،-مصر-و-لیبی-20110317/خاور-میانه  خطوط قرمز دمکراسی در خلیج فارس: تفاوت بحرین با تونس، مصر و لیبی],رادیو بین‌المللی فرانسه.&lt;/ref&gt;

دولت اول سعودی که همزمان با گسترش اندیشه محمدبن عبدالوهاب در شبه جزیره عربستان بود از سال ۱۱۳۹ تا ۱۲۲۹ هجری قمری و دولت دوم از سال ۱۲۳۵ تا ۱۳۰۹ هجری قمری به طول انجامید و دولت سوم نیز از سال ۱۳۱۹ شروع شده و تاکنون ادامه دارد. عبدالعزیزبن عبدالرحمن پدر شاهان و شاهزادگان کنونی عربستان در سال ۱۲۹۷ هجری قمری متولد شد. زمانه تولد و رشد عبدالعزیز مصادف با بروز جنگ‌های داخلی و کشت و کشتار در این کشور بود. وی پس از رسیدن به دوران جوانی به فکر ساماندهی و اتحاد کشور افتاد و توانست با جنگاوری در سال ۱۳۱۹ شهر ریاض را که در تصرف آل رشید بود بازستاند. در سال ۱۳۳۰ نیز اسکان اعراب صحراگرد و تأسیس گروه‌های رزمی عشیره‌ای را آغاز کرد وی سرانجام پس از تسخیر همه مناطق عربستان در سال ۱۳۵۱ هجری نام کشور [[حجاز]] را به المملکة العربیة السعودیة تغییر داد و خود را [[پادشاه]] نامید. وی پس از نیم قرن جنگ و کشمکش بر سر قدرت و مدیریت کشور در سال ۱۳۷۳ هجری قمری درگذشت و فرزندش سعود جانشین او شد. پس از سعود فیصل و بعد خالد و فهد و سپس ملک عبداللّٰه و اکنون سلمان بن عبدالعزیز در عربستان حاکم است. در عربستان شاهان بر اساس قانون اساسی حاکم مطلق هستند و همه امور کشوری و لشکری زیر نظر مستقیم آنان است. خانواده سلطنتی و شاهزادگان نیز که اکنون تعداد آنان را تا ۲۰ هزار هم نوشته‌اند در دستگاه حکومت از جایگاه رفیعی برخوردار هستند.&lt;ref name="ReferenceA" /&gt;

در عربستان سعودی ۷ هزار عضو از [[دودمان آل‌سعود|دودمان سلطنتی آل‌سعود]]، به تمامی کشور و بیش از ۲۵ میلیون ساکن آن حکم‌رانی می‌کنند. این گروه علاوه بر در دست داشتن تمامی امور حساس کشور، ثروت‌های نجومی حاصل از فروش [[نفت]] و [[گاز]] و تمامی امور کشور را بدون حضور هر گونه نهاد انتخابی و یا نظارت مردمی در اختیار خود گرفته‌اند.&lt;ref name="RFI1" /&gt;

== فرهنگ ==
جامعه عربستان بر پایه روابط قبیله‌ای استوار است. وجود تعصب و علقه نیرومند قبیله‌ای به علاوه مذهب، شکل دهنده کلی فرهنگ جامعه می‌باشد. با این که دین اسلام در این سرزمین ظهور نمود و مدت زمانی این سرزمین مرکزیت جهان اسلام را به عهده داشت، اما از آنجا که در سرزمین فوق قبیله‌های زیادی زندگی می‌کنند و هر کدام آداب و رسوم خاص خود را به عنوان یک میراث نگهداری می‌کنند.&lt;ref name="ReferenceB"&gt;روحانی، حسن: آشنایی با کشورهای اسلامی. جلد: ۱. نشر مشعر. تهران: ۱۳۸۸.&lt;/ref&gt;

امروزه سه جناح عمده در داخل آل سعود وجود دارد که هریک درصدد قبضه کردن قدرت است. گروه اول خاندان فهد است که از دهه، به صورت گروه غالب در خانواده سعودی بوده است و از نایف بن عبدالعزیز، سلطان بن عبدالعزیز، سلمان بن عبدالعزیز و. . . تشکیل شده و همگی از یک مادر بوده و به قبیله سدید وابسته‌اند. گروه دوم که ملک عبدالله از آن خانئتم در حال حاضر پادشاه عربستان است، از مادر دیگری هستند که به قبیله شمر وابسته‌اند. سعود بن فیصل، وزیر امور خارجه نیز از این گروه است. گروه سوم، فرزندان فیصل هستند که فاقد تشکیلات گروهی هستند و افرادی چون خالد بن فیصل و ترکی فیصل به آن تعلق دارند.&lt;ref name="ReferenceB" /&gt;

نظام حقوقی عربستان سعودی برگرفته از فقه [[حنبلی]] یکی از مذاهب [[اسلام|اسلامی]] است. بر اساس احکام دین [[اسلام]]، مردان در صورت تمایل مجاز به ازدواج با حداکثر چهار زن هستند.
مجازات [[زنای محصنه]] در کشور سعودی، [[سنگسار]] است.{{مدرک}}
مجازات [[قتل عمد]]، قاچاق [[مواد مخدر]]، عمل [[لواط]] و سرقت مسلحانه، در کشور عربستان سعودی [[اعدام]] است. بر اساس رویه معمول در عربستان سعودی، محکومان به اعدام را معمولاً گردن می‌زنند. اما در برخی موارد نیز محکومین به اعدام، تیرباران می‌شوند.&lt;ref&gt;[http://www.bbc.co.uk/persian/world/2013/03/130313_an_saudi_execution.shtml هفت مرد در عربستان اعدام شدند]، بی‌بی‌سی فارسی&lt;/ref&gt; در برخی موارد مرتبط با جرایم سنگین، جسد محکومین پس از [[سر بریدن|گردن‌زده‌شدن]] برای عبرت به صلیب کشیده می‌شود.&lt;ref&gt;[http://www.dailymail.co.uk/news/article-2300656/Saudi-Arabia-beheads-murderer-CRUCIFIES-body.html?ICO=most_read_module Saudi Arabia beheads murderer… and then CRUCIFIES his body], Daily Mail&lt;/ref&gt;

مطابق سنت رایج در عربستان سعودی، در مراسم عروسی و میهمانی‌ها، محل میهمانان زن و مرد از هم جُداست.&lt;ref&gt;[http://www.bbc.co.uk/persian/world/2012/10/121031_l03_saudi_wedding.shtml تیراندازی در جشن عروسی در عربستان سعودی ده‌ها کشته و زخمی برجای گذاشت]، بی‌بی‌سی فارسی&lt;/ref&gt;

=== وضع زنان ===
تاکنون قانونی برای «تعیین حداقل سن ازدواج» در عربستان سعودی وضع نشده است. برخی از روحانیون تندروی سعودی با قانونی‌شدن «تعیین حداقل سن ازدواج» مخالفت می‌کنند، اما با این وجود تأکید دارند که بر اساس قوانین اسلامی، عروس باید در هنگام ازدواج به بلوغ جنسی رسیده باشد.&lt;ref&gt;[http://www.bbc.co.uk/persian/world/2013/01/130108_u09_saudi_abuse.shtml اعتراض گسترده نسبت به ازدواج یک مرد کهنسال سعودی با یک دختر ۱۵ ساله]، بی‌بی‌سی فارسی&lt;/ref&gt;

رانندگی زنان در عربستان سعودی ممنوع است و با وجود برخی تلاش‌های انجام شده برای برداشتن این ممنوعیت، به دلیل مخالفت مقام‌های دینی این کشور، این تلاش‌ها به نتیجه نرسیده است.

در [[۲۴ اوت]] [[۲۰۰۶ (میلادی)]] طرح یکی از نمایندگان مجلس مشورتی عربستان سعودی در مورد دادن حق رانندگی به زنان این کشور رد شد.
رئیس مجلس این کشور در این مورد گفت: موضوع رانندگی زنان بر اساس فتوای مقامات مذهبی کشور ممنوع است و مجلس حق دخالت در این مورد را ندارد.
[[آل زلفه]]، نماینده‌ای که موضوع لزوم دادن حق رانندگی به زنان را مطرح کرده بود، می‌گوید: چنانچه زنان حق رانندگی داشته باشند، مجبور به به‌کارگیری مردان بی‌گانه به عنوان راننده نیستند و این مسئله افزون بر حل مشکلات اجتماعی، به اقتصاد خانواده نیز کمک می‌کند.

در سال ۱۹۹۰ (میلادی)، چهار زن [[آلمان|آلمانی‌الاصل]] مقیم سعودی، با نادیده گرفتن این ممنوعیت، اقدام به رانندگی در سطح شهر [[ریاض]] کردند که بلافاصله توسط پلیس دستگیر شدند. روزنامه‌های محلی نوشتهٔ توهین آمیزی علیه آنان پخش کردند و خواستار اخراج آن‌ها از شهر شدند.

بزرگان عربستان سعودی نیز بر حرام بودن رانندگی زنان به دلیل ایجاد فساد و آسیب رساندن به [[عفت]]، پا فشاری کردند.&lt;ref&gt;[http://www.arabnews.com/?page=1&amp;section=0&amp;article=38586&amp;d=25&amp;m=1&amp;y=2004 Women Driving Cars Is a Sinful Thing: Al-Qarni&lt;!-- عنوان تصحیح شده توسط ربات --&gt;]&lt;/ref&gt;

از سوی دیگر، سازمان رانندگی عربستان آگاهی داد که علت ممنوعیت رانندگی زنان این است که زنان اگر روبند را نگه دارند، به سختی می‌توانند رانندگی کنند و این احتمال تصادفات را افزایش خواهد داد.

دولت عربستان سعودی اعلام کرده که زنان نمی‌توانند در نخستین رأی‌گیری سراسری این کشور که گزینش شورای شهر است، رأی دهند. علما این تصمیم دولت را تأیید و رأی دادن زنان را موجب فساد و خلاف عفت دانستند.{{مدرک}} [[عمر هیاج الزین]] به عنوان رئیس دولت اعلام کرد که زنان فاقد شایستگی لازم برای گزینش دربارهٔ نامزدهای رأی‌گیری هستند. هر چند برخی دیگر اعلام این ممنوعیت را مشکل هویت زنان می‌دانستند و این که بیشتر زنان کارت شناسایی ندارند.

==== تحصیلات و آموزش زنان ====
با این که دولت سعودی دختران را از آموزش منع نکرده‌است و حتی آموزش رایگان نیز برای ایشان در نظر گرفته‌است، حضور دختران در آموزشگاه‌ها و مدارس بسیار محدود است. بر اساس آمار رسمی دولت سعودی، ۵۵ درصد دانش آموزان دبستان، ۷۹ درصد دانش آموزان راهنمایی و ۸۱ درصد دانش آموزان دبیرستان پسر هستند. دیدگاه‌های سنتی در عربستان سعودی باعث شده‌است که بسیاری از دختران در سنین پایین مدرسه را ترک می‌گویند.
در عربستان سعودی، مدارس و دانشگاه‌های متفاوت برای دختران و پسران وجود دارد و هیچ مدرسهٔ مختلطی در آن جا یافت نمی‌شود. با این حال بسیاری بر این باورند که مدرسه‌ها و دانشگاه‌های مربوط به زنان از کیفیت آموزشی پایین‌تری برخوردارند. تحصیل زنان در همهٔ رشته‌های فنی و مهندسی، و نیز رشتهٔ حقوق ممنوع می‌باشد.&lt;ref&gt;[http://web.archive.org/web/20030826104305/http://web.amnesty.org/library/index/ENGMDE230572000 Saudi Arabia: Gross human rights abuses against women | Amnesty International&lt;!-- عنوان تصحیح شده توسط ربات --&gt;]&lt;/ref&gt;

==== فعالیت اقتصادی زنان ====
در قوانین سعودی، زنان تنها مجاز به فعالیت در زمینه آموزش و بهداشت و یا چندین مورد استثنائی دیگر هستند و در حین کار به هیچ صورت اجازه تعامل با مردان را ندارند.&lt;ref&gt;Mona AlMunajjed, Women in Saudi Arabia today, p 120&lt;/ref&gt;
آموزش برای زنان بسته به کلاس‌های دختران می‌شود و آن‌ها حق آموزش برای پسران را ندارند. با این حال باز هم شرکت زنان در کارها بسیار بسته است و برای این کارها نیز اجازهٔ رسمی شوهر یا ولی شرط محسوب می‌شود.&lt;ref&gt;[http://www.house.gov/lantos/caucus/TestimonyAhmed060402.htm]&lt;/ref&gt;
علما گماردن زن به هر کاری که باعث همکاری و ارتباط با مردان نامحرم می‌شود، را حرام اعلام کرده‌اند.

==== حضور زنان در اجتماع ====
ورود زنان بدون همراهمی محرم به بسیاری از مکان‌های عمومی سعودی از جمله بانک‌ها، رستوران‌ها و فروشگاه‌ها ممنوع است {{مدرک}}
رستوران‌های سعودی معمولاً دو بخش جدا برای مجردها و خانواده‌ها دارند {{مدرک}}. بخش خانوادگی رستوران‌ها به غرفه‌های کوچک تقسیم شده‌است که زنان می‌توانند در آن نقاب را برداشته و غذا بخورند بدون این که مرد نامحرمی وارد شود.&lt;ref name="Error - washingtonpost.com" /&gt;
شرکت زنان در مجامع عمومی حتی در مسجد بسیار کم است.
از زنان سعودی انتظار می‌رود هنگام بیرون آمدن از خانه، حتماً با مرد محرم همراه باشند.

==== حق سفر ====
علمای [[حنبلی]] سفر زنان را بدون همراهی مردی از محارمش ممنوع می‌دانند. در سعودی این قانون به دقت اجرا می‌شود و به زنانی که محرمی به همراه ندارند، اجازهٔ بیرون شدن داده نمی‌شود. این قانون هم در سفرهای درون کشور و هم در سفرهای برون کشوری انجام می‌شود.&lt;ref&gt;[http://www.saudiembassy.org.uk/publications/questions-of-human-rights/questions-of-human-rights.htm www.saudiembassy.org.uk&lt;!-- عنوان تصحیح شده توسط ربات --&gt;]&lt;/ref&gt;

==== حجاب ====
برداشت علمای سعودی از [[حجاب اسلامی]]، پوشاندن تمام بدن از جمله چهره و دست‌هاست. پلیس دینی عربستان همواره بر این [[نوع پوشش زنان]] پافشاری داشته و زنانی را که چهرهٔ خود را در دیدگان مردم می‌گشودند، به [[زندان]] و [[تازیانه]] محکوم می‌کرده‌است.

در شهرهای مکه و مدینه پوشاندن دست‌ها و چهره برای تمام دخترانی که به بلوغ رسیده‌اند، اجباری است. آموزشگاه‌های سعودی همهٔ دخترانی را که بیش از ده سال سن دارند، مجبور به پوشیدن روبنده می‌کنند.
از زنان و دختران انتظار می‌رود هنگام بیرون آمدن از خانه، چهره و دست‌های خود را به طور کامل بپوشانند. [[پلیس مذهبی]] عربستان سعودی که [[مطوعین]] نام دارد، بر رعایت حجاب نظارت دقیق دارد.
نیروهای [[مطوعین]] در مرکزهای خرید، رستوران‌ها، فروشگاه‌ها، معابر و گذرگاه‌ها گشت می‌زنند و زنانی را که حجاب موافق مقررات شرعی ندارند، دستگیر می‌نمایند.

در سال [[۲۰۰۳ (میلادی)]]، پافشاری پلیس دینی عربستان سعودی دربارهٔ رعایت روبند، به مرگ پانزده دختر نوجوان در آتش‌سوزی یک مدرسهٔ راهنمایی دخترانه در [[مکّه]] انجامید.
نیروهای وابسته به دولت [[ریاض]]، در این سانحه، مانع از آن شدند که دخترانی که صورت خود را نپوشانده بودند، از کام آتش بگریزند.
روزنامه‌نگارهای عربستان سعودی در بیرون کشور از این کار نیروهای [[مطوعین]] ابراز نفرت و انزجار کردند. مرگ این دختران جنجال بزرگی در عربستان سعودی به راه انداخت و مقام‌های سعودی را بر آن داشت تا کنترل کامل آموزشگاه‌های دخترانه را دوباره بازپس بگیرند.
از یک سو این رویداد باعث انتقاد اصلاح‌طلبان به سیاست‌های دینی کشور عربستان سعودی شد، [[عبدالکریم قلعاد]] گفت که اجبار زن برای پوشاندن چهره‌اش در دین نیست. با این حال این انتقادات، تأثیر ویژه‌ای نداشته‌است و حاکمیت دینی عربستان مخالفت خود را با هر گونه آزادی بیش‌تر زنان اعلام نموده‌است. پلیس دینی تا به حال برخی از زنان سعودی درس‌خواندهٔ بیرون کشور را برای جرایمی چون نداشتن پوشش کامل به تازیانه محکوم کرده‌است.

در پایان سال [[۲۰۰۴ (میلادی)]]، زنان که تاکنون [[شناسنامه]] مستقل نداشتند، و تنها نامشان در شناسنامهٔ پدر آورده می‌شد، دارای [[شناسنامه|شناسنامه‌ی]] مستقل گردیدند، اما [[عبدالعزیز الشیخ]] با پافشاری بر حرام بودن گشودن چهرهٔ زنان، مخالفت خود را با عکس‌دار کردن شناسنامه‌ها اعلام کرد {{نیازمند به منبع}}.

==== فرهنگ روبند ====
[[پرونده:Young Saudi Arabian woman in Abha.jpg|بندانگشتی|150px|چپ|یک زن روبنده‌پوش در عربستان سعودی.]]
پوشش زنان سعودی در مجامع عمومی، [[چادر]] سیاه گشادی است که از سر تا پا را در بر می‌گیرد و [[عبایه]] گفته می‌شود. پوششی که چهرهٔ زنان سعودی را فرامی گیرد، [[نقاب]] ([[روبنده]]) نام دارد.

نقاب‌ها در عربستان سعودی به سه شکل هستند. [[نقاب کامل]] که معمولاً به وسیلهٔ یک یا چند پردهٔ نیمه‌شفاف یا مشبّک، چشم‌های زن را هم می‌پوشاند، [[نقاب درزدار]] یا [[نقاب مُشِقّ]] که یک یا دو شکاف برای چشم‌ها در آن در نظر گرفته شده‌است، گونهٔ سوم [[نیم نقاب]] است که علاوه بر چشم‌ها، [[پیشانی]] و [[ابرو|ابروی]] زن را نیز نمایان می‌کند. (علما این نوع روبند را [[حرام]] دانسته‌اند) علمای عربستان سعودی از جمله [[شیخ ابن عثیمین]]، [[شیخ ابن باز]]، [[شیخ صالح المنجّد]] و [[عبدالعزیز الشیخ]] که از آیین [[حنبلی]] و دعوت [[محمد بن عبدالوهاب]]، مشهور به [[سلفیه]]، پیروی می‌کنند، اجماعاً باور به [[واجب]] بودن پوشانیدن چهره (به جز چشم‌ها) هستند.

==== ورزش زنان ====
محافظه‌کاران مذهبی در عربستان معتقدند که [[قوانین اسلام]] ورزش زنان در ملاءعام را [[حرام]] کرده‌است.&lt;ref&gt;[http://www.bbc.co.uk/persian/rolling_news/2012/05/120525_l03_rln_saudi_olympics.shtml اختلاف کمیته المپیک و عربستان بر سر شرکت ورزشکاران زن]، بی‌بی‌سی فارسی&lt;/ref&gt; [[سازمان دیده‌بان حقوق بشر]] در گزارشی به تاریخ فوریه ۲۰۱۲ میلادی، مدعی شد که مقامات سعودی رفتاری تبعیض‌آمیزی نسبت به ورزش زنان در آن کشور دارند. گفتنی است تا قبل از برگزاری [[المپیک ۲۰۱۲ لندن]]، عربستان هیچ ورزشکار زنی را به المپیک اعزام نکرده بود و در این رقابت‌ها بود که برای اولین بار دختری از عربستان در رشتهٔ [[جودو]] (با پوشش اسلامی) در [[رقابت‌های المپیک]] حاضر شد.&lt;ref&gt;[http://www.bbc.co.uk/persian/world/2012/02/120215_u10_saudi_women_olympics.shtml «عربستان نسبت به ورزش زنان تبعیض‌آمیز رفتار می‌کند»]، بی‌بی‌سی فارسی&lt;/ref&gt;

== دین ==
اسلام تنها دین رسمی در عربستان سعودی است. ساخت عبادت گاهی به غیر از [[مسجد]] در عربستان سعودی ممنوع است.&lt;ref&gt;[http://www.radiofarda.com/content/f8_bishops_blast_saudi_grand_mufti/24526340.html جنجال بر سر فتوای مفتی سعودی دربارهٔ دعوت به تخریب کلیساها]، رادیو فردا&lt;/ref&gt;

آیین رسمی کشور عربستان سعودی [[سلف صالح|اسلام سلفی]] می‌باشد. آیین‌های دیگر [[اهل تسنن]] و [[مذهب شیعه]] نیز در عربستان سعودی رواج دارند. احکام و فتواهای دینی در عربستان سعودی، فرهنگ و سیاست را تحت تأثیر قرار می‌دهد. هم‌اکنون شیخ [[عبدالعزیز الشیخ]]، بالارتبه‌ترین روحانی [[وهابیت|وهابی]] در عربستان سعودی است.&lt;ref&gt;[http://www.bbc.co.uk/persian/world/2014/10/141023_l03_saudi_arabia_is عربستان چهار زن را به خاطر تشویق پسرانشان به «جهاد» به زندان محکوم کرد]، بی‌بی‌سی فارسی&lt;/ref&gt;

دین رسمی کشور عربستان، اسلام است و پیروان ادیان دیگر در این کشور جایگاهی ندارند. بر اساس آمارهای منتشره دولتی حدود ۸۵درصد از شهروندان سعودی سنی و از مذهب احمد بن حنبل پیروی می‌کنند و ۱۵ درصد بقیه نیز شیعیان هستند که بیشترین آنان در منطقه شرقیه عربستان سکونت دارند. اگر چه در ظاهر به فتاوی احمدبن حنبل عمل می‌شود لیکن آیینی که محمدبن عبدالوهاب آنرا پایه‌گذاری کرده است بیشتر در جامعه حاکمیت دارد.&lt;ref name="ReferenceA" /&gt;

شصت درصد جمعیت ۲۷ میلیونی عربستان سعودی را عرب‌های بومی با آیین [[حنبلی]] (از آیین‌های اهل سنت) که دین ارد و بیش از چهار میلیون نفر شیعه ([[شیعه دوازده‌امامی|دوازده امامی]]، [[زیدیه|زیدی]] و [[اسماعیلیان (مذهب)|اسماعیلی]]) هستند که این مردم بیشتر از جمعیت شیعی کشورهای [[کویت]]، [[قطر]]، [[یمن]]، [[عمان]] و [[امارات متحده عربی|امارت متحدهٔ عربی]] است.{{مدرک}} با وجود در اقلیت بودن شیعیان در عربستان، سکونت آنان در ناحیه استراتژیک و میادین نفتی [[قوار]]، [[قطیف]] و [[احساء]] جایگاه برتری به آنان داده‌است.&lt;ref&gt;http://www.ettelaat.com/new/index.asp?fname=2010\06\06-24\18-28-45.htm&amp;storytitle=جنبش‌های اعتراضی شیعه؛ ریشه‌ها و پیامدها&lt;/ref&gt;

== دیگر دانستنی‌ها ==
* فروش [[سگ]] و [[گربه]] در این کشور ممنوع است.&lt;ref&gt;[http://english.aljazeera.net/NR/exeres/1C57352E-C279-4A62-A483-970800EB9A0F.htm AJE - Al Jazeera English&lt;!-- عنوان تصحیح شده توسط ربات --&gt;]&lt;/ref&gt;
* ورود غیرمسلمان بنا به حرمت مکان‌های اسلامی، به بخش‌های [[حجاز]] (شهرهای مکه و مدینه) ممنوع است. [[سازنده‌ی]] بهترین [[هتل]] مکه (هتل هیلتون) که غیرمسلمان است، مجبور شد از راه [[دوربین]] و بر روی یکی از [[تپه]]‌های دور شهر [[پروژه]] ساخت هتل را دیده‌بانی و پیگیری کند.&lt;ref&gt;[http://www.opinionjournal.com/taste/?id=110003943 Taste Commentary - WSJ.com&lt;!-- عنوان تصحیح شده توسط ربات --&gt;]&lt;/ref&gt;
* سالن [[سینما]] در عربستان وجود ندارد.&lt;ref&gt;[http://english.aljazeera.net/NR/exeres/5E598786-7BFE-4065-8B53-22434DEFF936.htm AJE - Al Jazeera English&lt;!-- عنوان تصحیح شده توسط ربات --&gt;]&lt;/ref&gt;
* [[عکس‌برداری]] در بیشتر جاهای عمومی ممنوع است.&lt;ref&gt;[http://english.aljazeera.net/NR/exeres/EB1C5531-49AA-401F-A852-706E91BF46D7.htm AJE - Al Jazeera English&lt;!-- عنوان تصحیح شده توسط ربات --&gt;]&lt;/ref&gt;
* [[جادوگران]] گردن زده می‌شوند.&lt;ref&gt;[https://archive.is/20120709123434/hrw.org/english/docs/2008/02/13/saudia18046.htm Letter to HRH King Abdullah bin Abd al-’Aziz Al Saud on "Witchcraft" Case (Human Rights Watch, ۱۳-۲-۲۰۰۸)&lt;!-- عنوان تصحیح شده توسط ربات --&gt;]&lt;/ref&gt;
* بعضی از دانشمندان دینی عربستان خواهان قانونی شدن [[برده‌داری]] هستند.&lt;ref&gt;[http://www.middle-east-info.org/league/saudi/saudi.htm#slaverylegalization Middle-East-Info.org - Saudi Arabia&lt;!-- عنوان تصحیح شده توسط ربات --&gt;]&lt;/ref&gt;
* در جاهای عمومی و غذاخوری‌ها [[جداسازی جنسیتی]] به شدت اجرا می‌شود.&lt;ref name="Error - washingtonpost.com"&gt;[https://archive.is/20121209100640/www.washingtonpost.com/ac2/wp-dyn/A15193-2001Dec21?language=printer Error - washingtonpost.com&lt;!-- عنوان تصحیح شده توسط ربات --&gt;]&lt;/ref&gt;
* بر اثر فشار بیش از حد بر روی زنان، آمار [[خودکشی]] زنان بالاست.&lt;ref&gt;[http://www.arabnews.com/?page=7&amp;section=0&amp;article=105015&amp;d=27&amp;m=12&amp;y=2007 What Drives a Woman to Think of Suicide?&lt;!-- عنوان تصحیح شده توسط ربات --&gt;]&lt;/ref&gt;
* در عربستان، [[مجازات اسلامی]] اجرا می‌شود که در بر گیرندهٔ [[حدود]] و [[قانون‌های تعزیراتی]] است برای نمونه، چهار [[انگشت]] فرد [[دزد]] بریده می‌شود. همچنین در بعضی موردها و برای [[قصاص]] اندام دیگر بدن نیز بریده می‌شود.&lt;ref&gt;[http://www.middle-east-info.org/league/saudi/saudi.htm#ethnicmutilation Middle-East-Info.org - Saudi Arabia&lt;!-- عنوان تصحیح شده توسط ربات --&gt;]&lt;/ref&gt; در این کشور افراد بزه‌کار در ملأ عام گردن زده می‌شوند.
* تاکنون میلیون‌ها کتاب دینی [[اقلیت]]‌های دینی توقیف و آتش زده شده‌است.
* حکومت سعودی معاهده حقوق بشر سازمان ملل را خلاف اسلام می‌داند و تاکنون حاضر به امضای آن نشده است. از این رو، خود را ملزم به رعایت مفاد آن نمی‌داند و کمیسیون حقوق بشر سازمان ملل نیز مبنایی برای برخورد با موارد نقض حقوق بشر در این کشور ندارد.&lt;ref&gt;[http://www.saudiinstitute.org/Reports/Religious_Freedom/rlg_en.htm saudiinstitute.org - de beste bron van informatie over saudi institute. Deze website is te koop!&lt;!-- عنوان تصحیح شده توسط ربات --&gt;]&lt;/ref&gt;{{پیوند مرده}}
* مردان مجاز هستند ۴ همسر قانونی داشته باشند، و داشتن بیشتر از ۴ همسر بر خلاف قانون اسلامی به حساب می‌آید.&lt;ref&gt;{{یادکرد وب|نویسنده = |نشانی = http://www.dw.de/dw/article/0,,15740639,00.html |عنوان =شلاق مجازات داشتن دو همسر اضافی در عربستان
 | ناشر =دویچه وله فارسی |تاریخ =13.02.2012 |تاریخ بازدید =14.02.2012}}&lt;/ref&gt;

== جستارهای وابسته ==
{{ویکی‌گفتاورد}}
* [[جنگ خلیج فارس]]
* [[جنگ ایران و عراق]]
** [[اوپک]]
* [[اقتصاد نفت]]

== پانویس ==
{{پانویس|۲}}

== منابع ==
* محمّدی آشتیانی، علی، شناخت عربستان، اول، تهران: مشعر، ۱۳۸۱ ISBN 964-7635-21-4
* گودوین، ویلیام، عربستان سعودی، ترجمه فاطمه شاداب، اول، تهران: شمشاد، ۱۳۸۳، ISBN 964-311-453-8
* دکتر: شامی، یحیی، ''(موسوعة المدن العربیة والاسلامیة) ''، دارالفکر العربی، بیروت، چاپ سال ۱۹۹۳ میلادی به (عربی).
* [[علی حق‌شناس|حق‌شناس]]، علی، [[ساختار سیاسی اجتماعی عربستان سعودی (کتاب)|ساختار سیاسی اجتماعی عربستان سعودی]]، تهران، نشر روزگار.
* لفتنانت کونیل، سیر آرنولد ویلسون، '' «(تاریخ عمان والخلیج)» ''، انتشار سال ۱۹۸۸ میلادی.

== پیوند به بیرون ==
* [http://web.archive.org/web/20050713221034/http://lcweb2.loc.gov/frd/cs/profiles/Saudi_Arabia.pdf COUNTRY PROFILE: SAUDI ARABIA] ''کتابخانه کنگره آمریکا''
* [http://www.travel-images.com/saudiarabia.html عربستان سعودی- تصویرها]
* [http://www.esaudi.info/ المملکة العربیة السعودیة]
* [http://www.saudiarabia4host.info/ عربستان سعودی-استضافه]
* [http://www.farsnews.com/newstext.php?nn=13941015001608 برشی کوتاه از کارنامه سیاه آل سعود بر ضد شیعیان عربستان سعودی نوشته دکتر کامیار صداقت ثمرحسینی در خبرگزاری فارس]
* [http://www.farsnews.com/newstext.php?nn=13940815000617 تاریخ تفرقه‌افکنی آل سعود در جهان اسلام دکتر کامیار صداقت ثمرحسینی]
* [http://www.farsnews.com/newstext.php?nn=13940715001294 دوازده تصویر تاریخی از آشنایی ایرانیان با آل‌سعود - خبرگزاری فارس]
{{ویکی‌سفر}}
{{ویکی‌انبار-رده|Saudi Arabia}}
{{کشورهای حوزه خلیج فارس}}
{{شورای همکاری کشورهای عرب خلیج}}
{{کشورهای خاورمیانه}}
{{اتحادیه کشورهای عرب}}
{{کشورهای آسیا}}
{{گروه بیست}}
{{پادشاهی‌ها}}
{{موضوعات قوم سامی}}
{{سازمان‌های اطلاعاتی جهان}}
{{وضعیت حقوقی چندهمسری}}
{{مناقشه اسرائیلی‌ها و فلسطینیان}}

[[رده:عربستان سعودی|عربستان سعودی]]
[[رده:اتحادیه عرب]]
[[رده:ایالت‌ها و قلمروهای بنیان‌گذاری‌شده در ۱۹۳۲ (میلادی)]]
[[رده:کشورها و سرزمین‌های عربی‌زبان]]
[[رده:کشورهای آسیای غربی]]
[[رده:کشورهای اسلامی]]
[[رده:کشورهای خاورمیانه]]
[[رده:کشورهای عضو اوپک]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]
[[رده:کشورهای گروه ۲۰]]</text></page>