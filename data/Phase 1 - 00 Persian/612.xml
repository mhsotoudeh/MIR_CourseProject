<page><title>آوریل</title><text>{{دیگر کاربردها}}
{{آوریل}}
'''آوریل''' {{فرانسوی|Avril}}  چهارمین [[ماه (زمان)|ماه]] در [[گاهشماری میلادی|گاهشماری گریگوری]] و [[گاه‌شماری ژولینی|گاه‌شمار ژولینی]] است و یکی از چهار ماهی است که ۳۰ [[روز]] دارد.

هرگاه نام آوریل می‌آید خود به خود اشاره به [[بهار]] در [[نیم‌کره شمالی|نیم‌کرهٔ شمالی]] و [[پاییز]] در [[نیم‌کره جنوبی|نیم‌کرهٔ جنوبی]] دارد. البته برعکس این مطلب برای ماه [[اکتبر]] در بین دو نیم‌کرهٔ شمالی و جنوبی برقرار است.

آوریل در همان روزی از هفته آغاز می‌شود که [[ژوئیه]] در سال‌های معمولی و [[ژانویه]] در سال‌های کبیسه آغاز می‌گردد و همیشه آوریل در همان روزی از هفته به پایان می‌رسد که ماه [[دسامبر]] به پایان می‌رسد.

در گذشته، پیش از آنکه ماه‌های ژانویه و فوریه در سال ۷۰۰ پیش از میلاد، از سوی شاه [[نوما پمپیلیوس]] به [[گاه‌شماری رومی]] افزوده شود، آوریل دومین ماه سال بود اما پس از این دگرگونی و هنگامی که دوازده ماه سال به ترتیب در گاهشمار جای گرفتند چهارمین ماه سال شد و البته در طول دوران [[دسمویری]] نزدیک به سال ۴۵۰ پیش از میلاد، طول این ماه ۲۹ روز در نظر گرفته می‌شد. گمان آن می‌رود که نام آوریل از [[زبان لاتین|واژهٔ لاتین]] ''Aprilis'' گرفته شده باشد اما در مورد آن اطمینانی وجود ندارد. ریشه‌شناسی سنتی می‌گوید که آوریل از واژهٔ ''aperire'' به معنی «گشودن» گرفته شده برای اشاره به آغاز فصل بهار که در آن گل‌ها و درختان باز می‌شود. این معنی اگر با معنی امروز واژهٔ بهار، ἁνοιξις در زبان یونانی مقایسه شود همچنان معنای درستی می‌دهد. ἁνοιξις (انکسیس) در یونانی به معنی ''گشایش'' است. نام برخی از ماه‌های رومی برای بزرگداشت خدایان آنان چنین برگزیده می‌شد، آوریل هم برای ایزدبانو [[ونوس]] مقدس شده بود.

== رویدادهای آوریل ==

==جستارهای وابسته==
* [[ویکی‌پدیا:یادبودهای برگزیده/آوریل]]

== پیوند به بیرون ==
{{انبار-رده|April}}

{{ماه‌های میلادی}}

{{داده‌های کتابخانه‌ای}}
[[رده:آوریل]]
[[رده:ماه‌ها]]
[[رده:ماه‌های میلادی]]</text></page>