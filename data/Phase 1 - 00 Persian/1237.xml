<page><title>رفسنجان</title><text>{{pp-vandalism|expiry=مارس ۶, ۲۰۱۶|small=yes}}
{{بهبود منبع}}
{{ویکی‌سفر}}
{{جعبه شهر ایران
|نام‌رسمی=رفسنجان
|روی‌نقشه=آری
|عرض‌جغرافیایی=۳۰٫۲۹
|طول‌جغرافیایی=۵۶٫۰۵
|تصویر=
|اندازه‌تصویر=۲۸۰
|برچسب‌تصویر= زیرگذر شهدای رفسنجان
|استان= کرمان
|شهرستان=رفسنجان
|بخش=[[بخش مرکزی شهرستان رفسنجان|مرکزی]]
|نام‌محلی=رفسنجون
|نام‌های‌دیگر=
|نام‌های‌قدیمی= بهرام آباد، رفسنگان، اناس
|سال‌شهرشدن=
|جمعیت=۱۵۱٬۴۲۰ نفر در سال ۱۳۹۰&lt;ref&gt;{{یادکرد وب |نویسنده = |نشانی=http://www.sko.ir/Sarshomari1390/Shahrhaye_IRAN.xls|عنوان=نتایج سرشماری سال ۱۳۹۰ | ناشر =معاونت برنامه‌ریزی استانداری خراسان جنوبی (به نقل از مرکز آمار ایران) |تاریخ =۱۹ اردیبهشت ۱۳۹۲ |تاریخ بازبینی=۱۹ اردیبهشت ۱۳۹۲}}&lt;/ref&gt;
|رشدجمعیت=۲٫۵ درصد
|تراکم‌جمعیت=
|زبان=پارسی، لهجه [[رفسنجانی]]
|مذهب=اسلام [[شیعه]]
|مساحت ۴۵۵۳ هکتار
|ارتفاع= ۱۶۰۵ متر از سطح دریا
|میانگین‌دما= پ
|میانگین‌بارش‌سالانه=۱۴۵ میلی‌متر
|شمارروزهای‌یخبندان=۴۲
|فرماندار=اکبرپورمحمدی
|ره‌آورد= [[پسته]]، [[کلمپه]]، کماچ، [[قاووت]]، سنگ‌های معدنی، ظروف مسی
|پیش‌شماره=۰۳۴
|پلاک خودرو=ایران۶۵-ب و ایران۶۵-ی و ایران۷۵-س
|وب‌گاه=شهرداری رفسنجان
|جمله‌خوشامد= به شهر طلای سبز و سرخ خوش آمدید.
|پانویس=}}

'''رفسنجان''' یکی از شهرهای مهم [[استان کرمان]] است. این شهر مرکز [[شهرستان رفسنجان]] است.

جمعیت شهر رفسنجان در سال۱۳۹۰، حدود ۱۵۱٬۴۲۰ نفر بوده است که البته با توجه به قرار گیری چندین روستا در مجاورت شهر و حتی چسبیده به شهر مثل روستاهای اسلام‌آباد، فتح‌آباد، قاسم‌آباد و... و احتساب جمعیت آنها به شهر، جمعیت رفسنجان به ۲۰۷۱۹۲ نفر در سال ۱۳۹۰ می‌رسد.&lt;ref&gt;{{یادکرد وب|نویسنده = |نشانی =http://www.sci.org.ir/content/userfiles/_sci/sci/SEL/f02/2.8.html |عنوان = درگاه ملی آمار}}&lt;/ref&gt; فاصله شهر رفسنجان تا کلانشهر [[کرمان]] (مرکز استان کرمان)۱۱۰ کیلومتر است. این شهر در مسیر محور کرمان یزد و کرمان شهربابک شیراز واقع شده است. رفسنجان از نواحی مهم دانشگاهی ایران است. مهم‌ترین اقلام صادرات ایران [[پسته]] است و این شهر بزرگ‌ترین تولیدکننده [[پسته]] در [[جهان]] است.

== وجه تسمیه ==
رفسنجان اسامی مختلفی دارد که بیشتر در ارتباط با ذخایر زیر زمینی آن نامگذاری شده‌است. مانند رفسنگان یا رفسنگ از دو کلمه رفسنگ به معنای [[مس]] و کان به معنای [[معدن]] است که عربی شده آن ''رفسنجان'' می‌باشد.
معدن مس سرچشمه معروف به چشم فیروزه‌ای بزرگترین معدن مس روباز در جهان می‌باشد.{{مدرک}} همچنین رفسنجان بزرگترین تولیدکننده پسته در جهان می‌باشد{{مدرک}} و به دلیل مرغوبیت زیاد پسته در جهان شهری شناخته شده‌است. همچنین بزرگترین خانه خشتی جهان در رفسنجان قرار دارد{{مدرک}} که یکی از زیباترین بناهای باستانی استان کرمان می‌باشد که دارای ۱۱۰ اتاق می‌باشد.
این شهر تاریخی دارای غنی‌ترین معادن مس و بزرگترین معدن مس روباز جهان می‌باشد و مجتمع مس سرچشمه به لحاظ وسعت سومین کارخانه فراوری مس جهان است.{{مدرک}}

== آب و هوا و اقلیم ==
شهر رفسنجان دارای آب و هوای نیمه کویری است. تابستان‌های نسبتاً گرم و زمستان‌های سردی دارد. البته در اطراف این شهر مناطق کوهستانی زیادی نیز وجود دارد. میانگین بارش سالانه شهر رفسنجان ۱۰۰ میلی‌متر است.
ارتفاع شهر رفسنجان از [[سطح دریا]] تقریباً زیاد و حدود ۱۴۶۹ متر از سطح دریاست.&lt;ref&gt;سایت هواشناسی استان کرمان/مشخصات ایستگاه&lt;/ref&gt; البته مناطقی با ارتفاع حدود ۲۳۰۰ متر و بیشتر نیز در اطراف شهر رفسنجان قرار گرفته‌اند. شهر مس سرچشمه با ارتفاع ۲۶۴۰ متر مرتفع‌ترین شهر شهرستان رفسنجان که تابستان‌های خنک و زمستان‌های بسیار سرد و خشن دارد که در تابستان مردم رفسنجان از آب و هوای آن استفاده می‌کنند.
بارندگی‌های رفسنجان عموماً از سیستم‌های بارشی که از سمت جنوب غرب و غرب کشور در فصول پاییز و زمستان به کشور نفوذ می‌کنند، می‌باشد و در فصول بهار و تابستان تحت تأثیر سیستم هوای جنوب شرقی که مونسون نام دارد، قرار می‌گیرد. در زمستان بارش‌ها به صورت باران و برف و در تابستان نیز باران می‌بارد. البته در فصل سرد سال جبهه هوای سرد سیبری که از شمال شرق نفوذ می‌کند هم رفسنجان را تحت تأثیر خود قرار می‌دهد که هیچ بارندگی از خود ندارد.
کمترین دمای ثبت شده از رفسنجان ۱۷- [[درجه سانتیگراد]] بوده و بیشترین دمای ثبت شده۴۳+ درجه سانتیگراد می‌باشد.
ماه‌های آذر، دی، بهمن، اسفند و فروردین بیشترین بارش را در رفسنجان از آن خود کرده‌اند.&lt;ref&gt;سایت هواشناسی استان کرمان/اقلیم شناسی&lt;/ref&gt;

== ویژگی‌های جغرافیایی ==
شهر رفسنجان از شمال با [[زرند]]، از غرب با [[شهربابک]]، از جنوب غربی با [[سیرجان]]، از جنوب با [[بردسیر]] و از شرق به [[کرمان]] محدود می‌شود. فاصله رفسنجان تا کلانشهر [[کرمان]] ۱۱۰ کیلومتر است.

== ویژگی‌های اقتصادی ==
=== اقتصاد کلی رفسنجان ===
رفسنجان به عنوان بزرگترین تولید کنندهٔ پسته در ایران و جهان سهم بزرگی از صادرات غیرنفتی را شامل می‌شود. پستهٔ رفسنجان به دلیل کیفیت مثال زدنی آن از معروفیت جهانی برخوردار است و این دلیلی است که رفسنجان را به چهره‌ای شناخته شده در جهان تبدیل کرده‌است. از طرفی دیگر خاک مرغوب برای کاشی و سرامیک در این منطقه باعث شده‌است که بزرگترین کارخانه‌های کاشی ایران در این شهر تأسیس شوند که از جمله آنها می‌توان به کارخانه‌های الماس کویر و برلیان و... اشاره نمود. از دیگر ویژگی‌های این شهر وجود معدن مس سرچشمه‌است که بزرگترین معدن مس جهان می‌باشد.&lt;ref name="سایت منطقه ویژه اقتصادی رفسنجان"&gt;سایت منطقه ویژه اقتصادی رفسنجان&lt;/ref&gt;

=== منطقه ویژه اقتصادی رفسنجان ===
منطقه ویژه اقتصادی رفسنجان در سال ۱۳۸۹ بر اساس تبصره ۲ ماده یک قانون برنامه چهارم توسعه در جلسه علنی روز یکشنبه مورخ چهارم مهرماه ۱۳۸۹ تصویب و در تاریخ ۸۹/۷/۱۴ به تأیید [[شورای نگهبان]] رسیده و طی نامه شماره ۳۷۴/۴۹۲۸۸ مورخ ۸۹/۸/۱ [[مجلس شورای اسلامی]] واصل و جهت اجرا توسط ریاست محترم جمهور ابلاغ گردید.&lt;ref name="سایت منطقه ویژه اقتصادی رفسنجان"/&gt;
منطقه ویژه اقتصادی رفسنجان در زمینی به مساحت ۷۰۰ هکتار در ۲۰ کیلومتری جنوب غربی شهر رفسنجان (حدفاصل روستای ناصریه و کبوترخان) با مسئولیت شرکت گروه صنعتی زرینه مس وابسته به صندوق بازنشستگی [[شرکت ملی صنایع مس ایران]] ایجاد گردیده و فعالیت خود را آغاز نموده‌است.
منطقه ویژه اقتصادی رفسنجان در آبان ماه سال ۱۳۸۹ یعنی کمتر از دو سال قبل، پس از تصویب مجلس شورای اسلامی و تأیید شورای محترم نگهبان و ابلاغیه رسمی ریاست محترم جمهور، فعالیت خود را با مسوولیت گروه صنعتی زرینه مس کرمان در زمین به مساحت ۲ هزار هکتار در ۲۰ کیلومتری جنوب شرقی شهرستان رفسنجان (حد فاصل روستاهای ناصریه و کبوترخان) آغاز کرد و پس از اخذ مجوزهای لازم طراحی یک سایت صنعتی مدرن و با جدیدترین متد روز دنیا توسط شرکت مشاورین مهندسی NCE آلمان آغاز و هم اکنون فاز اول آن در زمینی به مساحت ۲۰۰ هکتار در حال اجرا می‌باشد.
عملیات عمرانی و اجرایی در فاز اول شامل اخذ مجوز و حفر چاه جهت تأمین آب، طراحی و اجرای شبکه برق، اجرای پروژه راهسازی و جدول‌گذاری، حصار کشی، کاشت بیش از ۴ هزار اصله نهال و احداث ساختمان اداری جهت استقرار سازمان مسوول و دفتر گمرک می‌باشد که برخی از این فعالیت‌ها به صورت صد در صد و برخی با بیش از ۹۰ درصد پیشرفت، مراحل پایانی خود را طی می‌کنند.
منطقه ویژه اقتصادی رفسنجان به دلیل موقعیت بسیار مناسب خود از شمال استان کرمان و نزدیکی به قلب صنایع مس و فولاد کشور، دارای پتانسیل‌های بالقوه فراوانی جهت رشد و پیشرفت انفجار گونه می‌باشد. همچنین به دلیل استقرار گمرک در منطقه ویژه اقتصادی رفسنجان باعث شده‌است که که مراودات اقتصادی و بازرگانی با خارج از کشور خصوصاً واردات ماشین آلات، مواد اولیه صنایع مس و فولاد به راحتی در انبارهای این منطقه، انباشته و جهت استفاده از این محل [[ترخیص کالا]]خواهند شد و بخش زیادی از هزینه‌های حمل و بارگیری از بنادر دیگر کاهش، و سرعت انجام کار، به نحو قابل ملاحظه‌ای افزایش یابد. از شرکت عمده‌ای که در منطقه اقتصادی رفسنجان فعالیت می‌کنند می‌توان به شرکت توسعه نفت و گاز مرآت آریا اشاره نمود که در حال ساخت پالایشگاه نفت و مواد پتروشیمی مرآت آریا است و شرکت آب نگهدار کویر آریا که در حوزه تولید کودهای اب نگهدار هوشمند فعالیت دارد.

==== رفسنجان جزو پرخطرترین شهرهای جهان ====
رفسنجان به دلیل تک محصولی بودن و به دلیل اینکه در جوار شرکت‌های ذوب مس سرچشمه؛ خاتون آبادو شهربابک قرار گرفته و جریان بادها بیشتر از غرب به شرق است درست در معرض دود آلاینده این سه کارخانه قرار گرفته است. از سوی دیگرشهر رفسنجان در وسط باغات پسته قرار گرفته باغ‌هایی که سالیانه حتی تا ۱۴ بار شمپاشی می‌شوند روزی بالغ بر ده‌ها تن سم در باغات پسته رفسنجان انتشار می‌یابد و دود کارخانجات مس هم به این آلودگی افزوده می‌شود وهمین دو نکته بس است که رفسنجان جزء شهرهای آلوده جهان باشد. جمعیت سرطان و سیل بیماریها در این شهر بالا رفته است.&lt;ref&gt;پایگاه خبری خانه خشتی&lt;/ref&gt;{{سخ}}
به گفته مهندس علیرضا لطفی حفر بی‌رویه چاه‌های کشاورزی و پایین رفتن سطح آب‌های زیرزمینی باعث گردیده که رفسنجان به یکی از مناطق مستعد در رانش زمین گردد. خطری که کل مناطق کویری با حفر بی‌رویه چاه‌های کشاورزی دارای مجوز و حتی غیرمجاز با آن روبرو هستند. همانگونه که هم اکنون بخشی از آب شرب منطقه از اطرف تهیه می‌گردد در آینده حجم بسیار زیادی از آب توسط منطق دور دست بایستی تأمین گردد. از طرفی به نقل از دکتر ایمان جباری میزان آلودگی آب رفسنجان به [[آرسنیک]] ده برابر حد مجاز است و اکیداً توصیه می‌شود برای مصرف آب شرب از دستگاه‌های مجاز تصویه اب استفاده شودو همچنین برای اطمینان از سلامت دستگاه تصویه آب، آب تولیدی دستگاه را آزمایش نمایید.

==== مرکز انتقال نفت و تأسیسات رفسنجان ====
این مرکز در فاصله ۱۰ کیلومتری از شهرستان رفسنجان و کنار بزرگراه رفسنجان- یزد در زمینی به وسعت ۵۵ هکتار و در ارتفاع ۱۴۹۵ متری از سطح دریا واقع گردیده [[فراورده‌های نفتی]] خط "۲۶ بندرعباس پس از طی مسافت ۴۴۹ کیلومتر به مرکز رفسنجان می‌رسد.&lt;ref&gt;شرکت ملی پالایش و پخش فراورده‌های نفتی ایران&lt;/ref&gt;

از مرکز رفسنجان یک خط "۱۴به طول ۱۲۵ کیلومتر و یک خط لوپ به طول ۸۳ کیلومتر تا کرمان کشیده شده که انبارهای نفت کرمان همچنین [[نیروگاه سیکل ترکیبی باغین]] را از نظر سوخت رسانی تأمین می‌نماید همچنین یک خط لوله "۱۶ با ظرفیت انتقال ۱۲۰ هزار بشکه در روز و به طول ۲۲۱ کیلومتر از این مرکز تا یزد و از آنجا به نائین و اصفهان امتداد می‌یابد که یک خط لوپ "۱۶ به طول ۱۷۶ کیلومتر آن را همراهی می‌کند.
علاوه بر خطوط "۱۴ و "۱۶ یک خطوط لوله "۲۰ نیز با قدرت حمل ۰۰۰/۲۰۰ بشکه در روز از این مرکز فراورده‌های نفت را از طریق مراکز یزد و نائین به اصفهان منتقل می‌کند.
مرکز رفسنجان علاوه بر انتقال فراورده‌های نفتی خط "۲۶ به پنج رشته خط ذکر شده نیاز انبار نفت رفسنجان را تأمین می‌نماید. مخازن تعادلی در رفسنجان شامل سه مخزن نفت گاز با ظرفیت ۱۲۰ میلیون لیتر، دو مخزن نفت سفید با ظرفیت ۶۰ میلیون لیتر و سه مخزن بنزین موتور با ظرفیت ۱۲۰ میلیون لیتر، می‌باشد. این مرکز دارای سه دستگاه الکتروپمپ با قدرت هر دستگاه kw 1950 و ظرفیت ۱۳۱۲ متر مکعب در ساعت روی خط "۲۰ و سه دستگاه الکتروپمپ با قدرت هر دستگاه kw 170 و ظرفیت ۷۹۵ متر مکعب در ساعت روی خطوط "۱۴ و "۱۶ بهره‌برداری می‌گردد.

== حمل و نقل ==
حمل و نقل در داخل شهر رفسنجان با تاکسی و اتوبوس‌های خط واحد انجام می‌گیرد. خط واحد با ایستگاه‌های متعدد در اکثر مناطق رفسنجان خصوصاً در مناطق پر رفت‌وآمد و ترافیکی به مسافران خدمات رسانی می‌کند.

=== فرودگاه بین‌المللی رفسنجان ===
این فرودگاه در سال ۱۳۶۹ افتتاح شد؛ ولی برای بازسازی مجدد به مدت ۳ سال تعطیل شد. به همین جهت به مدت چند سال پروازهای این فرودگاه کلاً کنسل شدند. با افزایش پهنای باند و افزودن امکانات جدید، این فرودگاه توسط رئیس جمهور وقت [[محمود احمدی‌نژاد]] در سال ۱۳۹۱ به بهره‌برداری مجدد رسید.
پس از بهره‌برداری مجدد [[فرودگاه رفسنجان]] و با توجه به حجم بالای صادرات معدنی، صنعتی و کشاورزی، ایجاد منطقه ویژه اقتصادی و اداره کل گمرک مستقل این شهر تصویب و در این میان نقش فرودگاه رفسنجان بسیار حائز اهمیت و اثرگذار خواهد بود.{{سخ}}
مساحت [[باند فرودگاه]] رفسنجان ۱۴۴ هزار متر مربع است که با احتساب پارکینگ و تاکسی، مساحتی حدود ۱۶۴۵۰۰ متر مربع از عوامل پروازی این فرودگاه ساماندهی، روکش و توسعه داده شده است.
کرمان دارای پنج فرودگاه است که یکی از این فرودگاه‌ها فرودگاه بین‌المللی رفسنجان است که طی سالهای اخیر به دلیل انجام عملیات عمرانی برای توسعه فرودگاه پروازهای داخلی در این فرودگاه با مشکلاتی همراه بود است و عملیات بهسازی فرودگاه نزدیک به سه سال طول کشید که شامل توسعه باند فرودگاه و عوامل پروازی بوده است.
سطوح پروازی فرودگاه رفسنجان توسعه یافته است و مساحت باند فرودگاه افزایش یافته است و به ۱۷۰ هزار متر مربع رسیده است.{{سخ}}
در حال حاضر پروازهای مستقیم از رفسنجان به تهران و مشهد انجام می‌شود و همچنین پروازهای مستقیم از این فرودگاه به دبی، [[عتبات عالیات]] و عربستان بزودی انجام می‌شود که تا این تاریخ عملیاتی نشده است. متأسفانه بسیاری از ساکنین رفسنجان به علت مشکلات فرودگاه رفسنجان از جمله پروازهای محدود وزمان بندی نامناسب، از فرودگاه کرمان برای رفت و آمد هوایی استفاده می‌کنند

=== راه آهن رفسنجان ===
ایستگاه راه آهن رفسنجان در حدود ۴۰ کیلومتری شهر نزدیک کشکوئیه واقع شده است که ایستگاه احمدآباد نام دارد. این ایستگاه همه روزه با قطار بندر عباس - تهران به مقصدهای تهران و بندرعباس و یا ایستگاه‌های بین راهی توقف دارد. در زمان دولت دهم قرار شده است این ایستگاه به نزدیکی شهر منتقل یابد تا خدمات رسانی به مردم بهتر انجام شود. راه آهن رفسنجان از اهمیت زیادی به دلیل جا به جایی بار برای کارخانه مس و شرکت‌های پسته برخوردار است.&lt;ref&gt;راه آهن جمهوری اسلامی ایران&lt;/ref&gt;

در حال حاضر در آینده‌ای نه چندان دور خط مستقیم ریلی سریع‌السیر رفسنجان-تهران راه‌اندازی شود.

=== پایانه مسافربری رفسنجان ===
این ترمینال در بلوار ورودی رفسنجان کرمان واقع است و با تعاونی‌های متعدد همه روزه به تمامی نقاط کشور مسافرت می‌کنند.

=== پایانه بار رفسنجان ===
این پایانه مخصوص باربری است که در بلوار ورودی رفسنجان یزد واقع شده است. به تمام نقاط کشور باربری انجام می‌دهد.

== دانشگاه‌ها ==
رفسنجان شهری دانشگاهی است و این شهر دانشگاه‌های مهمی را در خود جای داده‌است. از جمله [[دانشگاه علوم پزشکی رفسنجان]] که از بسیاری از مراکز استان‌ها از کیفیت آموزشی بالاتری برخوردار است.
* [[دانشگاه علوم پزشکی رفسنجان]] [http://www.rums.ac.ir/index.php?slc_lang=fa&amp;sid=78]
* [[دانشگاه ولی‌عصر رفسنجان]]
* [[دانشگاه پیام نور رفسنجان]]
* [[دانشگاه آزاد اسلامی واحد رفسنجان]]
* [[دانشگاه نرجس خاتون رفسنجان]]
* [[دانشگاه بین‌المللی پردیس رفسنجان]]
* [[دانشگاه علمی کاربردی خانه کارگر رفسنجان]]
* [[دانشگاه فنی حرفه‌ای رفسنجان]]
* [[مؤسسه آموزش عالی کار]]: مؤسسه آموزش عالی کار تنها مرکز آموزش عالی این شهر است که رشته‌های مرتبط با [[مهندسی ساخت و تولید]] در آن تدریس می‌شوند.
* [[مؤسسه آموزش عالی مفاخر]]
* [[مؤسسه آموزش عالی میثاق]]
* [[مؤسسه آموزش عالی علامه جعفری]]
* [[حوزه علیمه امام خمینی رفسنجان]]
* [[دانشگاه علوم و حدیث (مجازی)]]
* [[حوزه علمیه سفیران هدایت]]
* آموزش استعدادهای درخشان و فرزانگان &lt;small&gt; خیابان سلمان فارسی&lt;/small&gt;

== رسانه‌ها ==
در حال حاضر [[شبکه استانی کرمان]] حدود بیست ساعت برنامه دارد و در شهر رفسنجان قابل دریافت است. علاوه بر این سایر شبکه‌های ملی و نیز رادیوها، مانند رادیو کرمان و رادیو شهری رفسنجان (به طور مستقل) نیز در این شهر فعال هستند.
رادیو شهری رفسنجان بر روی موج FM فرکانس ۹۹٫۳ مگاهرتز پخش می‌شود.

=== سینماها ===
رفسنجان از جمله شهرهایی است که از پیشگامان سینما در قبل از انقلاب است. سینما آسیا و سینما امید از جزو اولین سینماهایی هستند در ایران تأسیس شدند. بعد جریان انقلاب اسلامی این سینماها را آتش زدند و بعد از انقلاب رفسنجان تا مدت‌ها از سینما محروم بود. اما در حال حاضر سه سینما دارد و در مهر سال ۱۳۹۱ سینماهای رفسنجان میزبان جشنواره اکران فیلم مقاومت بودند. [[سی و یکمین جشنواره فیلم فجر]] برای اولین بار در در استان کرمان در رفسنجان در حال اکران است و رفسنجان تنها میزبان سی و یکمین [[جشنواره فیلم فجر]] در جنوب شرق کشور است.

==== سینما گلستان امین ====
این سینما یکی از [[سینمای دیجیتال]] کشور است که توسط وزیر ارشاد افتتاح شد. این سینما در [[خیابان شهید بهشتی]] و در عمارت گلستان امین واقع شده‌است. این سینما دارای ۲ سالن است که یک سالن آن نیلوفر نام دارد و ۱۴۵ نفر گنجایش دارد و سالن دیگر آن نگین نام دارد و ۱۵۵ نفر ظرفیت دارد. این سینما خصوصی است.

==== سینما آزادی ====
این سینما در سرچشمه رفسنجان واقع شده است. این سینما به غیر از اکران فیلم میزبان سومین جشنواره موسیقی استانی آوای کویر و همچنین میزبان اکران فیلم مقاومت بوده است. همچنین چهارمین نشست سینمایی با نمایش فیلم و با حضور حضور سید [[رضا میر کریمی]] به عنوان کارگردان و [[شادمهر راستین]] [[فیلمنامه‌نویس]] این کار نشستی بعد از نمایش فیلم برگزار شد. شایان ذکر است که نشست‌های قبلی با حضور [[عباس کیارستمی]] و رضاکیانیان/ [[کمال تبریزی]] و انسیه شاه حسینی برگزار شده است

==== سینما افصح هجری ====
این سینما جزو سینما در مجتمع افصح هجری واقع شده‌است. دارای ۱ سالن است.

== مشاهیر و شخصیت‌ها ==
:* [[علی اکبر هاشمی رفسنجانی]] - رئیس [[مجمع تشخیص مصلحت نظام]] و رئیس جمهور سابق دوره سازندگی و عضو سابق و اخیر مجلس خبرگان و [[عضو حزب جمهوری اسلامی]] و عناوین بسیار دیگر.
:* [[محمد هاشمی رفسنجانی]] - رئیس سازمان صدا و سیما به مدت ۱۰ سال - معاون اسبق وزیر کشاورزی - سرپرست اسبق [[وزارت امور خارجه]] - قائم مقام سابق وزیر امور خارجه - معاون اجرایی رئیس جمهور - عضویت در مجمع تشخیص مصلحت نظام - ریاست دفتر رئیس مجمع
:* [[مصطفی پورمحمدی]] - رئیس [[سازمان بازرسی کشور]] - وزیر سابق -معاون برون مرزی [[وزیر اطلاعات]] در دوران علی فلاحیان- کاندیدای [[ریاست جمهوری]] ۱۳۹۲ - [[وزیر دادگستری]] فعلی
:* [[سید محمد حسینی]] - وزیر فرهنگ و ارشاد اسلامی
:* [[علی اصغر پورمحمدی]] - معاون سیما صدا و سیمای جمهوری اسلامی ایران
:* [[سید حمید حسینی]] - برادر سید محمد حسینی (وزیر فرهنگ و ارشاد اسلامی)-رئیس هیئت مدیره گروه بین‌المللی مذاکرات و مدیر عامل شرکت [[پالایشگاه نفت]] سروش
:* [[مارک امین]] - مارک امین در حال حاضر در لس آنجلس تولیدکننده انیمیشن است
:* [[عادل فردوسی پور]] - تهیه کننده و برنامه ساز ورزشی و مجری برنامه پرطرفدار و جنجالی ۹۰
:* [[علی سامره]] - فوتبالیست سابق تیم فوتبال استقلال
:* [[علی علیزاده]] - فوتبالیست سابق تیم فوتبال استقلال و پرسپولیس
:* [[سید حسین مرعشی]] شاعر
:* [[غلامحسین منتصری]] - استاد خوشنویسی ایران - رئیس کمیسیون آموزش ایران و دبیر شورای عالی انجمن خوشنویسان ایران

== گردشگری ==
=== جاذبه‌های تاریخی ===
گرچه این دیار بارها توسط جهانگشایانی مانند تیمور - شیبک ازبک و دیگر اقوام مرز گریز تحت سلطه درآمده و غارت شده‌است اما چون دیگر جاهای سرزمین عزیزمان ایران همچنان به حیات پر افتخار خود ادامه می‌دهد گذشته آباد و پر رونق این شهر سبب گردیده تا در گوشه و کنار آن آثار و ابنیه تاریخی به وفور وجود داشته باشد که از جمله آنها می‌توان به قلعه‌ها، کوشکها، کاروانسراها، تیمچه‌ها، بازارها، برجها، عمارتها، آب انبارها، یخدانها، معبدها، امامزاده‌ها، تپه‌ها و محوطه‌های باستانی، آسیابها، حمامها، [[قیصریه رفسنجان]]، مراکز فرهنگی - مذهبی، [[کاروان سرای کبوتر خان رفسنجان]]، [[خانه حاج‌آقاعلی]]، [[بازار و آب انبار حاج‌آقاعلی]]، [[بادگیر معین]]، [[معبد آناهیتا در رفسنجان]]، غار طوطیان در منطقه نوق، قلعه جنت آباد نوق وهمچنین روستای گردشگری شغزاوچاه دریادرنوق رفسنجان اشاره کرد.&lt;ref&gt;سازمان میراث فرهنگی، صنایع دستی و گردشگری استان کرمان&lt;/ref&gt;

=== جاذبه‌های طبیعی ===
این شهر قدمتی دیرینه دارد و باغ‌های [[پسته]] آن مشهور است. بیشترین باغ‌های پسته این شهر در منطقه نوق قرار دارد. علاوه بر موارد فوق شرایط اقلیمی، معادن عظیم [[مس سرچشمه]]، بزرگترین جنگل مصنوعی جهان (باغات ۱۲۰ هزار هکتاری [[پسته]]) و ییلاقاتی چون [[سرچشمه]] [[داوران]]، [[دره در]]، [[راویز]]، [[چاه دریا]]، [[شغزای نوق(شرق زا)]] نیز از جاذبه‌های طبیعت این منطقه‌است.

=== مکان‌های زیارتی و مذهبی ===
* امام زاده رضا معروف به سید غریب در جنوب غربی رفسنجان و ابتدای جاده [[یزد]] قرار دارد. امامزاده بی بی گوهر در روستای داوران واقع در جاده زرند، امامزاده بی بی حیات در روستای خنامان واقع در جاده کرمان، امامزاده سید [[جلال الدین اشرف]] در روستای شمس‌آباد نوق و سید حسین دارابی در راویز قرار دارد. سرچشمه در ۵۰ کیلومتری و امامزاده ابراهیم درشهر [[بهرمان]] ۶۵کیلومتری این شهرستان از شهرهای رفسنجان محسوب می‌گردد.
* امامزاده عبدالله: از فرزندان [[موسی کاظم]] در روستای دره در بالا محل زیارت می‌باشد.
* [[امامزاده شاهزاده علی]] اصغر
* امامزاده بی بی صفیه: که این دو امامزاده در قسمت دره در پایین محل زیارت هستند.
* امامزاده بی بی مریم
* امامزاده بی بی زینب: این دو امامزاده هم که در محلی به نام گریسکان می‌باشند که این محل در بین جاده رفسنجان - دره در می‌باشد.
* امامزاده عباس: کنار رودخانه گیودری، ۵۵ کیلومتری رفسنجان

=== هتل‌ها و مراکز اقامتی ===
* هتل الماس
* هتل رفسنجان
* هتل جهانگردی&lt;ref&gt;لیست هتل‌های ایران-http://www.hoteldari.com/hotel1/management/hotels_primery_list.php?_ostan=21&lt;/ref&gt;

== ورزش ==
* '''[[تیم فوتبال مس رفسنجان]]''' که در لیگ یک است.
* '''تیم فوتبال فجر کویر رفسنجان''' که در لیگ دو است.
* '''تیم فوتسال بانوان مس رفسنجان''' که در لیگ دسته دو است.
* '''تیم بسکتبال مس رفسنجان''' که در لیگ دسته دو است.
* '''تیم فوتسال مس رفسنجان''' که در لیگ دسته دو است.
* '''تیم فوتبال ساحلی بانوان مس رفسنجان''' که در لیگ برتر است و قهرمان لیگ برتر شده‌است.&lt;ref&gt;باشگاه صنعت مس رفسنجان&lt;/ref&gt;
* '''تیم سوارکاری بالود رفسنجان'''
* '''تیم فوتبال قدس شمس‌آباد نوق''' که بعداً به تیم فوتبال '''سیدجلال الدین اشرف نوق''' تغییر نام یافت.

== پیوند به بیرون ==
{{ویکی‌سفر}}
* [http://rafsanjan.ir شهرداری رفسنجان]

== منابع ==
{{پانویس|۲}}
{{فرمانداری ویژه}}
{{استان کرمان}}
{{شهرستان رفسنجان}}

[[رده:رفسنجان]]
[[رده:شهرستان رفسنجان]]
[[رده:شهرهای استان کرمان]]
[[رده:معماری در سده ۳ (پیش از میلاد)]]
[[رده:مناطق مسکونی در شهرستان رفسنجان]]</text></page>