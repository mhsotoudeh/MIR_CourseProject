<page><title>کتایون ریاحی</title><text>{{جعبه بازیگر
| نام                    = کتایون ریاحی
| تصویر                  = Katayon Riyahi.jpg
| توضیح تصویر            = {{نام صفحه}} در [[سی و چهارمین دوره جشنواره فیلم فجر]]
| نام اصلی               =
| زمینه فعالیت           = سینما و تلویزیون
| ملیت                   = 
| تاریخ تولد             = ۱۳۴۰/۱۰/۱۰
| محل تولد               = [[تهران]]
| والدین                 = [[اردشیر ریاحی]]{{-}}[[گیتی ریاحی]]
| تاریخ مرگ              =
| محل مرگ                =
| محل زندگی              =
| مختصات محل زندگی       = جردن، تهران
| مدفن                   =
| نام دیگر               =
| پیشه                   = [[هنرپیشه|بازیگر]], نویسنده, تهیه کننده
| سال‌های فعالیت          = ۱۳۶۶–۱۳۸۷
| همسر                   =فرشید رحیمیان
| شریک زندگی             =
| فرزندان                = پوریا
| تأثیرات                =
| تأثیرپذیرفته           =
| وب‌گاه                  =
| imdb_id                =۱۴۴۲۵۵۵
| soure_id               = ۱۳۸۱۱۲۲۱۰۳۱۳
| جوایز سیمرغ بلورین     =
| جوایز جشن سینمای ایران =
}}
'''کتایون ریاحی''' (زاده ۱۰ دی ۱۳۴۰، [[تهران]]&lt;ref&gt;[http://www.sourehcinema.com/People/People.aspx?Id=138112210313 وب‌گاه سوره سینما]&lt;/ref&gt;) [[هنرپیشه|بازیگر]] [[سینما]] و [[تلویزیون]] و مدیرعامل و بنیانگذار بنیاد نیکوکاری کمک، کیش مهر کتایون، است.&lt;ref&gt;{{یادکرد وب| نشانی =http://katayounriahi.com| عنوان = سایت رسمی کتایون ریاحی|ناشر= بنیاد نیکوکاری کمک، کیش مهر کتایون}}&lt;/ref&gt;

== زندگی شخصی ==
پدر و مادر کتایون ریاحی اهل تهران می‌باشند، مادر وی طراح لباس و پدرش مدرس [[زبان انگلیسی|زبان و ادبیات انگلیسی]] در دانشکده بود.

وی دارای یک فرزند به نام پوریا می‌باشد که موسیقیدان و دارای تحصیلات آکادمیک در زمینه [[موسیقی]] است و اولین آلبوم بی کلام خود را با نام پژواک سکوت به نفع بنیاد نیکوکاری کیش مهر کتایون ساخته است، کتایون ریاحی خواهر [[علیرضا ریاحی]] از دیگر بازیگران سینما در ایران است.&lt;ref&gt;{{یادکرد وب| نشانی =http://katayounriahi.com/index2.php?id=60| عنوان = سایت رسمی کتایون ریاحی|ناشر= بنیاد نیکوکاری کمک}}&lt;/ref&gt;

== حرفه ==
ریاحی با نویسندگی برای کودکان آغاز و با فیلم «[[خبرچین (فیلم)|خبرچین]]» به سینما آمد. اما فیلم در نیمه راه متوقف شد و او برای بازی در فیلم «پاییزان» انتخاب شد.
در آن زمان در سینما چندان موفق نبود اما با بازی در مجموعه «پدرسالار» توانست خود را مطرح کند و حضور او در مجموعه‌های «[[روزهای زندگی]]» و به‌ویژه مجموعهٔ تلویزیونی «[[پس از باران (مجموعه تلویزیونی)|پس از باران]]» از او چهره‌ای شناخته‌شده ساخت. بازی ریاحی در مجموعه‌های «[[پس از باران (مجموعه تلویزیونی)|پس از باران]]» و «[[شب دهم (مجموعه تلویزیونی)|شب دهم]]» نیز چشمگیر بود.

او پس از پنج سال دوری از سینما با بازی در «شام آخر» مهم‌ترین بازی دوران بازیگری خود را به معرض نمایش گذاشت و برای بازی در همین فیلم نامزد جایزهٔ بهترین بازی نقش اول زن از بیستمین [[جشنواره فیلم فجر]] شد.

«[[این زن حرف نمی‌زند]]» دیگر فیلمی بود که توانایی‌های '''کتایون ریاحی''' را نشان داد. ریاحی برای بازی در این فیلم هم نامزد جایزهٔ از هفتمین [[جشن بزرگ سینمای ایران|جشن خانه سینما]] شد.&lt;ref&gt;{{یادکرد وب| نشانی =http://khabar.pconline.ir/Fun-articles/18/Post-17661| عنوان = زندگینامه کتایون ریاحی|ناشر= پی سی آنلاین}}&lt;/ref&gt;

== کناره‌گیری از بازیگری ==
آخرین بازی او در سریال یوسف پیامبر در نقش زلیخا بود. کتایون ریاحی در خرداد ۱۳۸۸ طی یاداشتی به سایت [[سیمافیلم]]، کناره‌گیری خود از دنیای بازیگری را اعلام کرد.&lt;ref&gt;{{یادکرد وب|نشانی=http://www.magiran.com/npview.asp?ID=1870765|عنوان = کتایون ریاحی از دنیای بازیگری خداحافظی کرد|تاریخ بازدید = ۲۱ تیر ۱۳۸۸|ناشر= بانک اطلاعات نشریات کشور، روزنامه دنیای اقتصاد|تاریخ = ۱۰ خرداد ۱۳۸۸|زبان=فارسی}}&lt;/ref&gt;

[[فرج‌الله سلحشور]] کارگردان سریال [[یوسف پیامبر (مجموعه تلویزیونی)|یوسف پیامبر]] در گفتگویی در این مورد گفت: ''خانم ریاحی پس از سریال یوسف پیامبر گفت دیگر نمی‌توانم فضاهای موجود سینما را تحمل کنم و از حرفه بازیگری کناره گیری کرد. چون در فیلم حضرت یوسف مسائل معنوی، آرامش، احترام، حیا و حجاب مطرح بود و وی نمی‌توانست صحنه‌های دیگر را تحمل کند، گفت: دیگر نمی‌خواهم کار کنم و می‌خواهم شیرینی سریال یوسف پیامبر در ذائقه من بماند. ''&lt;ref&gt;{{یادکرد وب|نشانی=http://www.mashreghnews.ir/fa/news/143710/دلایل-کناره-گیری-کتایون-ریاحی-از-بازیگری-سينما-آمده-تا-قداست-را-از-مذهب-و-عصمت-را-از-انبيا-بگيرد|عنوان = دلایل کناره گیری کتایون ریاحی از بازیگری|تاریخ = ۱۶ خرداد ۱۳۹۱|زبان=فارسی}}&lt;/ref&gt;

== شایعه حضور بدون حجاب اسلامی در کنسرت ابی ==
در فروردین ۹۲ تصاویری از کنسرت [[ابی]] در شهر لس‌آنجلس منتشر شد که نشان دهنده حضور بدون حجاب خانمی در کنار ابی بود که شباهت زیادی با کتایون ریاحی داشت.&lt;ref&gt;[http://www.gooya.com/external/gilmez.com/story/katayoon-riyahi-ebi-on-the-stage Katayoon Riyahi &amp; Ebi on the Stage]&lt;/ref&gt;&lt;ref&gt;[http://www.seratnews.ir/fa/news/105839/عکسهمزاد-کتایون-ریاحی-درکنسرت-ابی عکس/همزاد کتایون ریاحی در کنسرت ابی]&lt;/ref&gt; انتشار این تصاویر با حاشیه‌هایی از سوی سایت‌های خبری، معاون اجتماعی پلیس و [[فرج‌الله سلحشور]] همراه بود.&lt;ref name="webzine.mehrnews.com"&gt;[http://webzine.mehrnews.com/FullStory/News/?NewsId=972 خبرگزاری مهر، «قضاوت‌های شتاب زده دربارهٔ کتایون ریاحی»،  ۲۸/۱/۱۳۹۲، کد خبر: ۹۷۲]&lt;/ref&gt;&lt;ref&gt;{{یادکرد وب | نشانی =http://www.tabnak.ir/fa/news/314184/کتایون-ریاحی-زهرا-امیرابراهیمیِ-تازه-برای-ارضای-یک-ولعو| عنوان =کتایون ریاحی، زهرا امیرابراهیمیِ تازه برای ارضای یک ولع؟! | تاریخ بازدید =۲۸ فروردین ۱۳۹۲ | نویسنده = [[تابناک (وب‌گاه)|تابناک]]| تاریخ = ۲۸ فروردین ۱۳۹۲ | ناشر = [[تابناک (وب‌گاه)|تابناک]]| زبان = فارسی}}&lt;/ref&gt;[[فرج‌الله سلحشور|سلحشور]] پیش از تکذیب یا تأیید کتایون ریاحی، در مصاحبه با رسانه‌ها گفت: «این اتفاق مطلب ما را تأیید می‌کند که در شرایط فعلی و با این جریان، عوامل سینمای ما نمی‌توانند درست رفتار کنند و این سینماست که معمولاً سینماگرانش را در آلودگی و فساد خودش غرق می‌کند. حال فرقی ندارد که آن بازیگر «یوسف» باشد یا فرد دیگری».&lt;ref name="webzine.mehrnews.com"/&gt; همزمان سردار منتظرالمهدی، معاون اجتماعی نیروی انتظامی از برخورد با مسئله پوشش بازیگران سینما در خارج از کشور از طریق اینترپل گفت: «بدحجابی هنرمندان در فستیوال‌های خارجی را از طریق پلیس بین‌الملل (اینترپل) پیگیری کرده و به آن رسیدگی می‌کنیم.»&lt;ref&gt;[http://www.asriran.com/fa/news/267147/ناجا-پیگیری-بدحجابی-بازیگران-در-خارج-کشور-از-طریق-اینترپل-ایجاد-قرارگاه-ویژه-امنیت-انتخابات ناجا: پیگیری بدحجابی بازیگران در خارج کشور از طریق اینترپل]&lt;/ref&gt;

در واکنش به این بحث‌ها کتایون ریاحی انتساب این عکس‌ها به خود را تکذیب کرد.&lt;ref&gt;[http://www.khabaronline.ir/detail/287195/culture/cinema%23Scene_1 کتایون ریاحی حضورش در کنار خواننده لس‌آنجلسی را تکذیب کرد]&lt;/ref&gt; او در این باره گفت: «عکس‌های منتشر شده از من در فضای مجازی صحت ندارد. متأسفم از اینکه در جامعه مترقی ایران، برخی از مردم از روی بی‌خبری و بی‌اطلاعی در صدد تخریب چهره‌های شناخته شده هستند».&lt;ref&gt;{{یادکرد وب | نشانی=http://www.banifilm.ir/modules/News/NewsDetail.aspx?Ser_Id=1&amp;News_Id=4166 | عنوان =کتایون ریاحی: عکس‌های منتشر شده جعلی است | تاریخ بازدید =۳ شهریور ۱۳۹۳ | نویسنده = بانی فیلم | تاریخ =۲۷ فروردین ۱۳۹۲ | ناشر = بانی فیلم| زبان = فارسی}}&lt;/ref&gt; همچنین برخی رسانه‌ها مدعی شدند که این تصاویر متعلق به مهشید برومند، همسر دوم [[ابی]] است.&lt;ref name="webzine.mehrnews.com"/&gt;

== فیلم‌شناسی ==
=== فیلم‌های سینمایی ===
* ۱۳۸۷ - [[دعوت (فیلم)|دعوت]] ([[ابراهیم حاتمی‌کیا]])
* ۱۳۸۲ - [[تارا و تب توت فرنگی]] ([[سعید سهیلی]])
* ۱۳۸۱ - [[این زن حرف نمی‌زند]] ([[احمد امینی]])
* ۱۳۸۱ - [[بانوی من]] ([[یدالله صمدی]])
* ۱۳۸۱ - [[جایی دیگر]] ([[مهدی کرم‌پور]])
* ۱۳۸۰ - [[شام آخر (فیلم)|شام آخر]] ([[فریدون جیرانی]])
* ۱۳۷۵ - [[لاک‌پشت (فیلم)|لاک‌پشت]] ([[علی شاه‌حاتمی]])
* ۱۳۷۴ - [[ماه مهربان]] ([[قاسم جعفری]])
* ۱۳۷۱ - [[قافله]] ([[مجید جوانمرد]])
* ۱۳۷۱ - [[تماس شیطانی]] ([[حسن قلی‌زاده]])
* ۱۳۶۹ - [[حکایت آن مرد خوشبخت]] ([[رضا حیدرنژاد]])
* ۱۳۶۹ - [[آپارتمان شماره ۱۳]] (یدالله صمدی)
* ۱۳۶۷ - [[کشتی آنجلیکا]] ([[محمدرضا بزرگ نیا]])
* ۱۳۶۷ - [[آخرین لحظه (فیلم)|آخرین لحظه]] ([[فرخ انصاری بصیر]])
* ۱۳۶۶ - [[غریبه (فیلم ۱۳۶۶)|غریبه]] ([[رحمان رضایی]])
* ۱۳۶۶ - [[خبرچین (فیلم)|خبرچین]] ([[نصرت‌الله زمردیان]]، [[مازیار پرتو]])
* ۱۳۶۶ - [[پاییزان (فیلم)|پاییزان]] ([[رسول صدرعاملی]])

=== مجموعه‌های تلویزیونی ===
* (۱۳۸۶–۱۳۸۷) - [[یوسف پیامبر (مجموعه تلویزیونی)|یوسف پیامبر]] ([[فرج‌الله سلحشور]])
* (۱۳۸۴) - [[مرده متحرک]] ([[رضا کریمی (زاده ۱۳۴۲)|رضا کریمی]]) ([[نویسنده]]): ([[سید سعید رحمانی]])
* (۱۳۸۰) - [[شب دهم]] ([[حسن فتحی]])
* (۱۳۷۸–۱۳۸۱) - [[روشنتر از خاموشی]] ([[حسن فتحی (کارگردان)|حسن فتحی]])
* (۱۳۷۸–۱۳۷۹) - [[پس از باران (مجموعه تلویزیونی)|پس از باران]] ([[سعید سلطانی]])
* (۱۳۷۷–۱۳۷۸) - [[روزهای زندگی (مجموعه تلویزیونی)|روزهای زندگی]] ([[سیروس مقدم]])
* (۱۳۷۶–۱۳۷۷) - [[شرکت (مجموعه تلویزیونی)|شرکت]] ([[عبدالله باکیده]])
* (۱۳۷۵–۱۳۷۶) - [[بازگشت پرستوها]] ([[ابوالقاسم طالبی]])
* (۱۳۷۵) - [[پهلوانان نمی‌میرند]] ([[حسن فتحی (کارگردان)|حسن فتحی]])
* (۱۳۷۳) - [[عاطفه (مجموعه تلویزیونی)|عاطفه]] ([[حسن فتحی (کارگردان)|حسن فتحی]])
* (۱۳۷۳) - [[پدرسالار]] ([[اکبر خواجویی]])
* (۱۳۷۲) - [[همسایه‌ها]] (مجموعه، یک قسمت)
* (۱۳۷۱) - [[دردسر (مجموعه تلویزیونی)|دردسر]]
* (۱۳۶۵–۱۳۶۴) - [[سایه همسایه (مجموعه تلویزیونی)|سایهٔ همسایه]]

== جایزه‌ها ==
* ۲۰۰۲: جایزه بهترین بازیگر از [[جشنواره بین‌المللی فیلم قاهره]] برای فیلم شام آخر ([[فریدون جیرانی]])&lt;ref name="II"&gt;{{یادکرد وب|نشانی=http://www.iraninstitute.com/1386/vijeh86/html/art2.htm|عنوان = فرش‌های قرمزی که زیر پای بازیگران ایرانی پهن شد|تاریخ بازدید = ۲۵ تیر ۱۳۸۸|تاریخ= ۲۸ اسفند ۱۳۸۶ |ناشر= روزنامه ایران|زبان=فارسی}}&lt;/ref&gt;

== منابع ==
{{پانویس|۲}}

== پیوند به بیرون ==
{{انبار-رده|Katayoun Riahi}}
* {{IMDb name |1442555}}

{{ترتیب‌پیش‌فرض:ریاحی، کتایون}}
[[رده:زادگان ۱۳۴۰]]
[[رده:زادگان ۱۹۶۱ (میلادی)]]
[[رده:افراد زنده]]
[[رده:اهالی تهران]]
[[رده:زنان اهل ایران]]
[[رده:بازیگران زن فیلم اهل ایران]]
[[رده:بازیگران زن تلویزیونی اهل ایران]]</text></page>