<page><title>دریاچه گهر</title><text>{{Infobox lake
| lake_name          = دریاچه گَهَر
| image_lake         =Gahar_lake.jpg
| alt_lake           =
| caption_lake       = دریاچه گهر به نگین زاگرس معروف است.&lt;ref name="fars" /&gt;
| image_bathymetry   =
| alt_bathymetry     =
| caption_bathymetry =
| location           ={{پرچم|ایران}}، [[استان لرستان]]، [[شهرستان ازنا]]
| coords             = {{coord|33|18|27|N|49|16|54|E|}}
| type               =
| inflow             =
| outflow            =
| catchment          =
| basin_countries    = ایران
| date-built         =
| date-flooded       =
| length             = ۱۷۰۰متر
|width              = ۸۰۰ متر
| area               = متر مربع
| depth              = {{convert|۴|m|ft|abbr=on}}
| max-depth          = {{convert|۲۸|m|ft|abbr=on}}
| volume             =
| residence_time     =
| shore              =
| elevation          = {{convert|۲۳۵۰|m|ft|abbr=on}}
| frozen             =
| islands            =
| cities             =[[منطقه حفاظت شده اشترانکوه ازنا]]
| reference          =
}}

'''دریاچه گَهَر''' یک دریاچه کوهستانی در ایران است که در میان رشته‌کوه [[اشترانکوه]]  دورود در [[استان لرستان]] با ارتفاع ۲۳۵۰ متر از [[ارتفاع از سطح دریا|سطح دریا]] واقع شده است.

این دریاچه در منطقه حفاظت شده اشترانکوه ازنا قرار دارد. این دریاچه که به «نگین اشترانکوه» معروف است به سبب نداشتن راه ماشین رو تا حد زیادی از خرابی و آلودگی به دست [[انسان]] به دور مانده‌است. سالانه در حدود ۷۰٬۰۰۰ گردشگر اقدام به بازدید از این منطقه می‌نمایند.&lt;ref name="fars"&gt;{{یادکرد وب|نویسنده = |نشانی =http://www.farsnews.com/newstext.php?nn=8812270298 |عنوان =دریاچه «گهر» نگین زاگرس | ناشر =خبرگزاری فارس |تاریخ =۲۸ اسفند ۱۳۸۸ |تاریخ بازدید =۴ مرداد ۱۳۹۰|زبان=فارسی}}&lt;/ref&gt;

== موقعیت جغرافیایی ==
[[پرونده:دریاچه-گهر-1393.jpg|چپ|300px|بندانگشتی|دریاچه گهر اردیبهشت ۱۳۹۳]]
گهر شامل ۲ بخش به نام‌های گهر بزرگ (کله گهر) و گهر کوچک (کره گهر) می‌باشد. دریاچه گهر بزرگ حدود ۱۷۰۰ متر درازا و ۴۰۰ تا ۸۰۰ متر پهنا و ۴ تا ۲۸ متر ژرفا دارد.
ساحل این دریاچه به جز قسمت مدخل دریاچه (ضلع غربی) و قسمت مقابل‌اش (ضلع شرقی) که ساحلی [[ماسه|ماسه‌ای]] دارد و برای [[شنا]] مناسب است در سایر نقاط دارای ساحلی صخره‌ای است که برای [[شنا]] مناسب نیست. در قسمت پایین دریاچه، [[جنگل|جنگلی]] انبوه وجود دارد که در شرف نابودی است. در قسمت بالای آن نیز جنگلی انبوه وجود دارد که این [[جنگل]] هم در معرض خطر نابودی است. از قسمت بالا، جوی [[آب|آبی]] به دریاچه می‌ریزد که ادامه آن به دریاچه‌ای دیگر منتهی می‌شود. با حدود ۴۰ دقیقه پیاده‌روی می‌شود به این دریاچه (گهر دوم یا گهر پایین) رسید. عمق آن کم است و [[ماهی|ماهیان]] کف دریاچه را با کمی دقت می‌شود به خوبی دید. جریان ورودی آب دریاچه ۱۰ فوت مکعب بر ثانیه و جریان خروجی آن حدود ۲۰ فوت مکعب بر ثانیه می‌باشد. علت افزایش حجم [[آب]] خروجی دریاچه وجود چشمه‌های در قسمت تحتانی آن است. [[آب]] اصلی تأمین کننده دریاچه از طریق [[رودخانه]] ورودی آن یعنی رودخانه تاپله است که دارای آبی بسیار خنک و رنگی شفاف و بلورین با بستری مملو از [[سنگ‌ریزه (شی)|سنگریزه]] یا [[سنگ|قلوه سنگ]] است که بدون افت و با کمی شتاب وارد دریاچه کوچک می‌شود و پس از طی مسافتی کوتاه وارد دریاچه گهر می‌شود.&lt;ref name="fars" /&gt;{{سخ}}ماه‌های تیر و مرداد بهترین زمان سفر به این دریاچه‌است؛ و در اواخر اردیبهشت و خرداد تمامی مسیر پوشیده از [[شقایق|شقایق‌های]] رنگی و [[لاله واژگون]] است. منطقه حفاظت شده [[اشترانکوه]] [[دورود]] در محدودهٔ [[شهرستان دورود]] واقع شده‌است که علاوه بر دریاچه جاذبه‌های طبیعی بی نظیری که دارد دارای قلل بالای ۴۰۰۰ متر است.

=== میزان بارش در منطقه ===
میزان بارش سالانه در منطقه گهر حدود۹۳۳ میلی‌متر است که بیشتر بصورت بارش [[برف]] می‌باشد در سال‌های پر [[برف]] سطح دریاچه [[یخ]] می‌بندد.{{مدرک}}

=== پوشش گیاهی ===
درختان [[بلوط]]، [[بید]]، [[بادام]]، [[پسته|پسته وحشی]]، [[گلابی|گلابی وحشی]]، [[چنار]]، [[نارون]]، [[بلوط]] [[مازو]]، [[گردو]]، [[انجیر]]، [[زبان گنجشک]]، [[سیب]]، [[زالزالک]]، [[ارژن]]، کنار کهور، [[انار]]، گز، و [[انگور|موی وحشی]] می‌باشد. گل‌های [[لاله واژگون]]، [[شقایق]]، [[زنبق]] و [[لاله|لاله وحشی]] تاج خروسی و [[اختر]] می‌باشند.{{مدرک}}

=== حیات وحش ===
دریاچهٔ گهر زیستگاه مناسبی برای آبزیان و دیگر حیوانات وحشی است. منطقه حفاظت شده اشترانکوه ازنا با حیات وحش متنوع شامل حیواناتی است از قبیل [[بز]]، [[قوچ]]، [[آهو]]، [[کل]]، [[پلنگ]]، [[گرگ]]، [[گراز]]، [[خرس قهوه‌ای]]، [[کفتار]]، [[روباه]]، [[شغال]]، [[خرگوش]] و انواع پرندگان مانند [[عقاب]]، [[کبک (پرنده)|کبک]]، [[شاهی]]ن، [[تیهو]] و آبزیان مانند [[مارماهی]]، [[لاک پشت]]، [[قورباغه]] و [[ماهی]] [[قزل آلا|قزل آلای]] [[رنگین کمان]] و [[قزل‌آلای خال‌سرخ|خال قرمز]] در این دریاچه زیست می‌کنند.{{مدرک}}

==== تاریخچه ====
اغلب اروپائیان و سیاحان این دریاچه را به نام دریاچه ایران می‌شناسند که این شناخت حاصل معرفی یک زن انگلیسی بنام ایزابلالوسی بیشوپ است که در سال [[۱۸۹۰]] میلادی توانست مدت ۳ماه در این منطقه تحقیق کرده و هزار کیلومتر راهپیمایی کند ولی باتوجه به اسناد معتبر تاریخی اولین کسی که موفق به کشف دریاچه گهر شد یک زمین‌شناس [[اتریشی]] به نام آ-رودلر بود که در سال ۱۸۸۸ میلادی موفق شد نام خود را به عنوان کاشف دریاچه گهر در تاریخ ماندگار کند. وی در هنگام کشف این دریاچه از ارتفاعات اشترانکوه حرکت کرده بود. اولین و قدیمی‌ترین تصویر مستند تهیه شده از این دریاچه نیز در سال ۱۸۹۱ میلادی گرفته شده‌است که به یک سیاح فرانسوی بنام ژان ژاک دومرگان تعلق دارد.&lt;ref&gt;{{یادکرد وب|نویسنده = |نشانی =http://www.ittic.com/aligodarz/default-1030.aspx|عنوان =چشم‌اندازهای طبیعی دورود جاذبه‌های ناب گردشگری| ناشر = سازمان ایرانگردی و جهانگردی |تاریخ = |تاریخ بازدید =۱۷ مهر ۱۳۹۰|}}&lt;/ref&gt;

== نحوه شکل گیری ==
گهر به احتمال زیاد در اثر وقوع [[زمین لرزه|زمین لرزه‌ای]] بزرگ به وجود آمده‌است. این دریاچه بر روی [[گسل]] اصلی امروزی [[زاگرس]] قرار دارد؛ بنابراین احتمالاً در اثر جنبش [[گسل]] و رویداد یک زمین لغزش سنگ ریزش تشکیل شده‌است.&lt;ref name="fars" /&gt;

== منابع ==
{{پانویس}}

== پیوند به بیرون ==
* [https://www.facebook.com/Gahar.Lake فن پیج فیس بوک دریاچه گهر]
{{سخ}}
{{استان لرستان}}

[[رده:دریاچه‌های استان لرستان]]</text></page>