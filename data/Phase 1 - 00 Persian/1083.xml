<page><title>فیه مافیه</title><text>'''فیهِ مافیهِ''' یا '''مقالات مولانا'''، کتابی است به نثر فارسی اثر مولانا [[جلال‌الدین محمد بلخی]] (۶۰۴–۶۷۲ ق) با موضوع نقد و تفسیر [[عرفانی]] و شامل یادداشت‌هایی است که در طول سی سال از سخنان مولانا در مجالس فراهم آمده‌است. این سخنان توسط مریدان مولانا نوشته می‌شده است. نثر این کتاب ساده و روان است و درون‌مایه‌ای ازمطالب عرفانی دینی واخلاقی دارد.

سه اثر منثور مولوی فیه مافیه، [[مکتوبات (مولوی)|مکتوبات]] (مکاتیب نیز گفته می‌شده) و [[مجالس سبعه]] هستند. اما از میان این سه اثر منثور، [[مکتوبات (مولوی)|مکتوبات]] تنها اثری است که به قلم خود مولوی است. فیه مافیه و مجالس، گفته‌ها و آموزه‌هایی است که مولانا بیان می‌کرده و پیروان آن را می‌نوشتند.

فیه مافیه، کتابی است که تدوین آن بعد از وفات [[مولوی]] (۶۷۲ ق) انجام گرفته و طبعاً نامی هم که بر آن نهاده شده است از مولوی نیست. از همین رو در نسخ قدیم گاه آن را [[الاسرار الجلالیه]] و گاه فیه مافیه خوانده‌اند.&lt;ref&gt;ذبیح‌الله صفا، تاریخ ادبیات، جلد ۳، بخش ۲، ص ۱۲۰۶&lt;/ref&gt; در ظهریه برخی از [[نسخه‌های خطی]] ابیاتی نوشته‌اند که در آنها فیه مافیه به کار رفته است. به گمان [[بدیع‌الزمان فروزانفر]] نام این کتاب را از قطعهٔ زیر که در فتوحات مکیه محیی‌الدین بن عربی آمده است، گرفته‌اند:
{{شعر}}{{ب|کتاب فیه ما فیه بدیع فی معانیه| اذا عایفت ما فیه رایت الدرّیحویه}}{{پایان شعر}}&lt;ref&gt;فیه مافیه، تصحیح فروزانفر، مقدمه&lt;/ref&gt;

کتاب فیه مافیه اولین بار با تصحیح انتقادی [[بدیع‌الزمان فروزانفر]] در سال ۱۳۳۵ شمسی در تهران منتشر شد. در زبان انگلیسی چند بار ترجمهٔ آن منتشر شده و [[آرتور آربری]] آن را با عنوان Discourses of Rumi ترجمه کرده است. تاکستون نیز آن را به نام Sign of The Unseen به انگلیسی برگردانده است. حتی برای فارسی‌زبانان هم معنای فیه مافیه روشن نیست. ترجمهٔ تحت‌اللفظی آن باید «در آن است آنچه در آن است»، یا با تصرف در مصراعی از شعر هاتف اصفهانی «در او هست آنچه هست در او» باشد. شاید مناسب‌تر باشد که به پیروی از آربری فیه مافیه را سخنرانی‌های مولوی بنامیم.&lt;ref&gt;[http://www.fis-iran.org/fa/irannameh/volxxv/1-2rumi/fihemafih] فیه مافیه و جایگاه آن در میان آثار مولانا: توفیق سبحانی - ایران‌نامه، سال بیست و پنجم، شماره ١ و ٢، بهار و تابستان ۱۳۸۸&lt;/ref&gt; ترجمهٔ فیه مافیه به آلمانی توسط [[آنه‌ماری شیمل]] در سال ۱۹۸۸ میلادی به چاپ رسید. همچنین فیه مافیه توسط علی نانوازاده، سال ۲۰۰۶، به زبان کُردی ترجمه شده و در اقلیم کردستان عراق توسط مرکز نشر موکریانی به چاپ رسیده است.

== پانویس ==
{{پانویس}}

== منابع ==
{{درگاه|ادبیات فارسی}}
* [http://www.fihomafih.com/ مقالات در زمینۀ فیه مافیه]
* فیه مافیه، از گفتار مولانا جلال‌الدین محمد مشهور به مولوی، به تصحیح بدیع‌الزمان فروزانفر، ۱۳۳۰ تهران
* گزیدهٔ فیه مافیه (مقالات مولانا)، تلخیص، مقدّمه، و شرح: [[دکتر حسین الهی قمشه‌ای]]، انتشارات وآموزش انقلاب اسلامی، تهران، ۱۳۷۰.

{{ادبیات فارسی-خرد}}
{{مولوی}}
[[رده:ادبیات تصوف]]
[[رده:ادبیات فارسی]]
[[رده:کتاب‌های عرفانی]]
[[رده:کتاب‌های فارسی]]
[[رده:آثار مولوی]]</text></page>