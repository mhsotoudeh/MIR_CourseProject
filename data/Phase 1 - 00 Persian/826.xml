<page><title>ویس و رامین</title><text>{{تغییرمسیر|ویس}}
[[پرونده:Reza Abbasi - Two Lovers (1630).jpg|270px|بندانگشتی|مینیاتوری از [[رضا عباسی]] به نام دو عاشق؛ این تصویری خیالی از ویس و رامین است.]]
'''منظومه ویس و رامین''' از شاهکارهای ادب فارسی و سروده [[فخرالدین اسعد گرگانی]] شاعر قرن پنجم هجری است. این داستان عاشقانهٔ منظوم در حدود ۹۰۰۰ بیت{{نشانه|beyt|*}} دارد که در بحر هزج مسدس محذوف{{نشانه|hazajf|*}} یا مقصور{{نشانه|hazajr|*}} سروده شده‌است. چنان‌که از شواهد و قراین بر می‌آید فخرالدین اسعد گرگانی این اثر را از متنی پهلوی به شعر فارسی برگردانده‌است{{نشانه|pahlavi|*}} که در این ترجمه با آرایش کلام و به کاربردن صنایع لفظی و معنوی{{نشانه|sanaye|*}} شاهکاری عظیم خلق کرده‌است.

[[محمد عوفی]] تذکره‌نویس بزرگ قرن هفتم هجری چنین گفته‌است: «... و آنچه از غرّر اوصاف و درّر تشبیهات در آنجا ایراد کرده‌است مقوّمان ضمیر افاضل از تقویم آن عاجزند و جوهریان صنعت از تصریع معارضهٔ آن قاصر...» {{نشان|safa1}}

مؤلف کتاب ''مجمل التواریخ و القصص'' وقوع داستان را در عهد [[شاپور]] پسر [[اردشیر بابکان]] می‌داند.{{نشان|safa2}} ولی [[ولادیمیر مینورسکی]]، [[خاورشناس]] و [[ایران‌شناس]] [[روسیه|روسی]] و استاد [[دانشگاه لندن]]، بر پایهٔ پاره‌ای از جزئیات، زمان حادث شدن این رویداد را مربوط به دورهٔ [[اشکانیان]] و برابر با زمان پادشاهی [[گودرز دوم]]، یعنی سال‌های ۳۹ تا ۵۱ میلادی برآورد کرده‌است.{{نشان|mino1}}

[[ابوالفتح مظفر]]، از فخرالدین به نظم کشیدن اثر را درخواست کرد. از آنجا که اثر منثور اصلی به [[زبان پهلوی]] داشت، بعضی از کلمه‌ها و ترکیب‌های پهلوی به شعر فخرالدین راه یافته‌است: چون دژخیم، دژپسند و دژمان.{{نشان|hakemi}} این کتاب در فاصلهٔ سال‌های ۴۳۲ تا ۴۴۶ ه‍. ق (نگارش ویس و رامین در سال ۱۰۵۴ میلادی به پایان رسیده‌است) به نظم درآمده‌است.

ویس و رامین را نخستین‌بار در سال ۱۸۶۵ میلادی در کلکتهٔ هندوستان چاپ کردند تا آن‌که ویرایش علمی آن در سال ۱۳۱۴ خورشیدی به کوشش [[مجتبی مینوی]] فراهم آمد. از این منظومه، سه چاپ ویرایش شدهٔ دیگر در دسترس است: چاپ دکتر [[محمدجعفر محجوب]] (۱۳۳۷ خورشیدی)؛ چاپ ماگالی تودوا و الکساندر گواخاریا، دو دانشمند گرجستانی (۱۳۴۹ خورشیدی) و چاپ محمد روشن (۱۳۷۷ خورشیدی).&lt;ref&gt;''[[امرداد (هفته‌نامه)|هفته‌نامهٔ امرداد]]''، شنبه ۲۷ آبان ۱۳۹۱، سال سیزدهم، شمارهٔ ۲۸۷، ص ۴.&lt;/ref&gt;

== موضوع داستان ==
[[صادق هدایت]] در مقالهٔ «چند نکته از ویس و رامین»{{نشان|hed1}} اشاره می‌کند:
«... آنچه ویس و رامین را از سایر رمان‌های عاشقانهٔ باستان ممتاز می‌سازد نخست موضوع کتاب است، زیرا بر خلاف پهلوانان داستان‌های عشقی قدیم که عموماً از افسانه و یا اشخاص تاریخی گرفته شده‌اند و داستانسرا کوشیده که از جزییات زندگی آنها به خواننده درس اخلاق و دلاوری و گذشت و غیره بیاموزد موضوع «ویس و رامین» بسیار گستاخانه انتخاب شده و گویا به همین علت پهلوانان آن خیالی است و با افسانه و تاریخ وفق نمی‌دهد»{{نشان|hed2}}

به طور خیلی خیلی خلاصه موضوع داستان عبارتست از: عشق متقابل شهوانی و افسار گسیختهٔ دختری به نام ویس با برادر شاه «موبد» به‌نام رامین، که البته ویس در عقد شاه «موبد» است و سخت از این پیوند ناراضی‌است.

== بر گردان منظومهٔ ویس و رامین به نثر صریح پارسی ==
خانم [[فریده گلبو]] نویسندهٔ معاصر ایرانی، منظومهٔ ویس و رامین را، که توسط فخرالدین اسعد گرگانی در بحر هزج مسدس مقصور یا محذوف در فاصلهٔ سالهای ۴۳۲ تا ۴۴۶ یا ۴۴۸هـ. ق سروده شده است، به نثر امروزی در آورده‌است. این کتاب برای نخستین بار در ۱۳۸۸انتشار یافت.

== دیدگاه دکتر محمد علی اسلامی ندوشن در بارهٔ داستان منظومهٔ ویس و رامین ==
وی در این باره می‌نویسد:

{{گفتاورد|«ویس و رامین یک اثر ادبی رئالیست است که تار و پود آن از طبیعت گرفته شده است. عشق ویس و رامین با روشنایی و زندگی پیوند دارد.

پردازندگان ویس و رامین می‌دانسته‌اند که انسان موجودی است سرشته از خوب و بد و کوششی در پنهان کردن جنبه بد او نداشته‌اند.

آدمی محل برخورد آز و خرد است و خرد بر عشق که بالاترین حد حدت عاطفی انسان است نمی‌تواند غلبه کند.
دو جوان یکدیگر را دوست دارند تا از روشنی و نعمت حیات نصیب برگیرند. رنج و هجران نیز برای آنان جز این معنایی ندارد که امید شادی و وصال را در خود می‌پرورد.»&lt;ref&gt;{{یادکرد کتاب |نام خانوادگی=اسلامی ندوشن |نام=محمدعلی |کتاب=جام جهان بین | ناشر= |سال=چاپ سوم۱۳۴۹ |صفحه= ص۳۸۲}}&lt;/ref&gt;}}

== دربارهٔ گوراب ==
محققان فرنگ ویس و رامین عاشق و معشوق افسانه‌ای [[ایران باستان]] را از مردم شهر گوراب که در جنوب فیال ویروگرد می‌باشد دانسته‌اند. ویرو از شاهزادگان اشکانی بوده که در حدود نهاوند حکومت داشته است و در بنای بروجرد سهیم بوده است و قصه ویس ورامین در روزگار اشکانیان اتفاق افتاده است.&lt;ref&gt;حزین بروجردی، حسین. تذکره حسین حزین یا دورنمایی از شهرستان بروجرد. مجمع متوسلین به آل محمد&lt;/ref&gt; گودرز نیز در سال ۹۱ پ. م از فرمان مهرداد دوم سرپیچی می‌کند و خود را شاه ایران می‌خواند. جالب است که رامین بر پایهٔ «ویس و رامین» در مناطق غربی ایران قرار می‌گیرد و گودرز نیز در مناطق غربی ایران بوده‌است.&lt;ref&gt;لغت نامه دهخدا:نوشته علی اکبر دهخدا - فرهنگ فارسی معین:نوشته دکتر معین و دکتر سید جعفر شهیدی بروجردی - دورنمایی از شهرستان بروجرد:نوشته حزین بروجردی - خلاصه ویس و رامین:نوشته اسماعیل حاکمی - ویس و رامین، نوشته فخرالدین اسعد گرگانی با مقدمه و تصحیح و تحشیهٔ محمد روشن با دو گفتار از صادق هدایت و مینورسکی - تاریخ مردم ایران: نوشته دکتر عبدالحسین زرین کوب بروجردی صفحه ۵۲۰ و ۵۲۷ - فرهنگ جغرافیایی ایران جلد ۶&lt;/ref&gt; فیال در لغت به معنای سرزمینی است که برای نخستین بار در آن کشت شود. به دلیل همین نام، برخی معتقدند ممکن است نخستین بار سکونت در ناحیه بروجرد از این منطقه آغاز شده باشد.

گوراب که در بین اهالی به شهر خرابه معروب است جای است که بروجرد در آنجا به وجود آمده است و در زلزله بزرگی که موجب ویرانی آنجا گردید باعث شد مردم از گوراب به پایین‌تر یعنی فیال و شهر بروجرد که در سه کیلومتری فیال است نقل مکان کنند (گوراب شهری باستانی در حوالی بروجرد بالای فیال بوده است)نامهای قدیم بروجرد: ویروگرد- وروگرد - ورویرد&lt;ref&gt;http://www.virugerd.ir/index.html&lt;/ref&gt; و... بوده است؛ و بزرگترین زمین لرزه ثبت شده (زمین لرزه ۷٫۴ ریشتری در ساعت ۶:۱۸ بامداد سوم بهمن ماه سال ۱۲۸۷ زلزله‌ای با بزرگی ۷٫۴ در مقیاس امواج سطحی (Ms) استان لرستان را لرزاند این زمین لرزه که مرکز آن در منطقه سیلاخور در ۹ کیلومتری شهرستان درود قرار داشت، موجب ویرانی و آسیب ۱۲۸ روستا و کشته شدن حدود ۶ تا ۸ هزار نفر از هموطنانمان شد)&lt;ref&gt;http://www.iiees.ac.ir/&lt;/ref&gt;

دژ گوراب یکی از بزرگ‌ترین و قدیمی‌ترین آثار تاریخی [[ملایر]] و [[ایران]] (دورهٔ [[اشکانیان]] و [[ساسانیان]]) است. مطالعات باستان شناسی نشان می‌دهد که از دوره مس وسنگ قدیم گروهی در محل فعلی تپه گوراب ساکن شدند که سفالهای آنان با بخشی از سفالهای ساکنان اولیه گیان در طبقه V a قابل مقایسه‌است بعد از آن در دوره گسترش فرهنگی اوروک به داخل زاگرس این مکان یکی از هشت کانون اصلی اقتصادی اوروکی‌ها در منطقه بدل می‌گردد که کار و فعالیت اصلی آنها جمع‌آوری کالاهای مورد نیاز تمدن اوروکی در جنوب بین‌النهرین بود. پس از آن گروهی از مهاجران دامداری که قبلاً در گوراب از آنها یاد شد در این مکان مستقر شدند. به نظر می‌رسد تداوم استقرار در این مکان تا دوره اخیر اسلامی وجود داشته لکن به خاطر ساخت یک قلعه مستحکم در دوره اشکانی بخش زیادی از این آثار فرهنگی تخریب شد اما پس از آن آثار دوره اشکانی و ساسانی و دوران اسلامی بر روی قلعه قابل مطالعه بر جای مانده‌است.
* لایه‌های زیرین تپه به ما قبل تاریخ حدود هزاره چهارم قبل از میلاد
* لایه‌های میانی به دوره تاریخی هزاره اول قبل از میلاد
* لایه‌های فوقانی مربوط به دوره اسلامی از جمله ایلخانیان

نام گوراب به علت حمله اعراب به ایران به جوراب تغییر یافته‌است. در [[شاهنامه]] [[فردوسی]] از گوراب به نیکی نام برده‌است که نشان از قدمت آن دارد. در داستان ویس و رامین، آمده است: «گوراب نام کشوری بود، که فرمانروایش شاپور و رفیدا بودند»
{{شعر}}
{{ب|سر افرازان چو شاپور و رفیدا|در آن کشور چو ماه و مهرپیدا}}
{{پایان شعر}}
همچنین نقل شده که: «شاه موبد به آنجا که ویس است لشکر کشید و رامین که همراه شاه موبد به گوراب رفته بود، ویس را بدید و بر وی عاشق شد.»
{{شعر}}
{{ب|به گوراب آمد و آورد لشکر|که آنجا بود ویس ماه پیکر}}
{{پایان شعر}}
در این زمینه که آیا گوراب اسعد گرگانی، همان گوراب [[ملایر]] است یا خیر؟ [[ولادیمیر مینورسکی]] خاورشناس روسی می‌نویسد: «وضع گوراب روشن است و در جنوب همدان است.»

«گل بانوی» گوراب یکی دیگر از زیبا رویانی است که رامین او را به همسری بر می‌گزیند و در ادبیاتی از منظومه، خود را چنین معرفی می‌کند:
{{شعر}}
{{ب|ستوده گوهرم از سام و از باب|که این از همدان است و آن زگوراب}}
{{ب|به من شد هر که درگوراب خسته|که من هستم کنون گوراب بانو}}
{{پایان شعر}}
تپه گوراب در تاریخ ۲۴ اسفند ۱۳۵۳ با شمارهٔ ثبت ۱۰۴۲ به‌عنوان یکی از آثار ملی ایران به ثبت رسیده است.

== اشکانی بودن داستان{{نشان|hojatti1}} ==
[[پرونده:Vis and Ramin, Cchoreography of Nima Kiann.jpg|250px|بندانگشتی|اجرایی از روی داستان ویس و رامین در [[تورنتو]]، [[کانادا]]، سال ۲۰۱۱]]
دلایلی که برای اشکانی بودن این داستان آورده می‌شود:
* شاه شاهان: [[مهرداد دوم]] نخستین کسی بود که از لقب شاه شاهان برای خود استفاده کرد. در «ویس و رامین» هم برای شاه موبد -برادر رامین و شوهر ویس- لقب شاه شاهان بارها برای او به کار رفته‌است. هرچند پس از مهرداد نیز شماری از شاهان اشکانی از این لقب بهره بردند ولی هیچ‌یک به اقتدار او نرسیدند.
* جنگ با ارمنستان: مهرداد دوم در سال ۱۱۰ پ. م به جنگ با ارمنستان رفت. این موضوع در «ویس و رامین» نیز آمده‌است:
{{شعر}}
{{ب|که رامین رفت خواهد سوی ارمن|به نخچیر شکار و جنگ دشمن}}
{{پایان شعر}}
* جنگ [[ایران]] و [[روم]]: در سال ۱۲۲/۱۲۱ پ. م [[مهرداد دوم]] به [[آسیای کوچک]] و [[روم]] حمله می‌کند و پیروز می‌شود. در ویس و رامین نیز آمده‌است:
{{شعر}}
{{ب|شاهنشه موبد از قیصر خبر یافت|که قیصر دل ز راه مهر برتافت}}
{{ب|ز بد راهی نهادی دیگر آورد|به خودکامی سر از چنبر برآورد}}
{{ب|همه پیمان‌های کرده بشکست|بسی کس‌های موبد را فروبست}}
{{ب|ز روم آمد سپاهی سوی ایران|بسی آباد را کردند ویران}}
{{پایان شعر}}
در ادامهٔ داستان هم شرح داده می‌شود که شاه از تمام شهرها لشکری آماده می‌کند و به نبرد با [[رومیان]] می‌رود و پیروز باز می‌گردد.
* ساتراپ ساتراپ‌ها: در نقش برجسته‌های [[سنگ‌نوشته بیستون|بیستون]]، نقش برجسته‌ای از [[مهرداد دوم]] وجود دارد که ۴ تن از [[ساتراپ]]های محلی در برابر وی قرار دارند. یکی از این افراد همین «گودرز» است که به عنوان ساتراپ ساتراپ‌ها، یعنی مسئول تمامی ایالات در پیشاپیش ساتراپ‌های محلی قرار گرفته‌است. در «ویس و رامین» می‌خوانیم که «رامین» برای فراموشی «ویس» از شاه می‌خواهد که او را سپهبدِ ماه‌آباد (ایالت ماد) کند، که شاه در استقبال از این پیشنهاد حکمرانی [[گرگان]] و [[ری]] و [[کوهستان]] را نیز به رامین می‌سپارد. در ادامه نیز روشن می‌شود علاوه بر این مناطق بر مناطق دیگری نیز حکم می‌رانده‌است:
{{شعر}}
{{ب|بگشت او گرد مرز پادشاهی|گرفته رای فرمانش روایی}}
{{ب|نشسته با سپاهی در سپاهان|که بود از مرزها بهتر سپاهان}}
{{ب|ز گرگان تا ری و اهواز و بغداد|بگسترده بساط رامش و داد}}
{{پایان شعر}}
* استقلال از شاهنشاه: رامین با رسیدن به [[قزوین]] دیگر از شاهنشاه اطاعت نمی‌کند و خود را پادشاه می‌خواند. گودرز نیز در سال ۹۱ پ. م از فرمان مهرداد دوم سرپیچی می‌کند و خود را شاه ایران می‌خواند. جالب است که رامین بر پایهٔ «ویس و رامین» در مناطق غربی ایران قرار می‌گیرد و گودرز نیز در مناطق غربی ایران بوده‌است.
* خورشیدشاه: یکی از القاب [[مهرداد دوم]]، خورشید بوده‌است که او را «خورشیدشاه» نیز می‌خوانده‌اند. در «ویس و رامین» نیز چنین آمده‌است:
{{شعر}}
{{ب|ز یک سو زن مرا دشمن گرفته|وزو خورشید نام من گرفته}}
{{پایان شعر}}
* پایتخت: پایتخت شاهنشاه (موبدشاه) در «ویس و رامین» شهر [[مرو]] در ۳۰۰ کیلومتری [[عشق‌آباد]] می‌باشد و پایتخت مهرداد دوم نیز در شهری به نام «[[نیسا]]» در نزدیکی [[عشق‌آباد]] امروزی بوده‌است که امروزه ویرانه‌های آن باقیست. پس می‌توان پذیرفت که مراد شاعر از شهر مرو، همان شهر نیسا بوده‌است.
* دیگر دلایل: شرح ویژگی‌های [[دژ اشکفت دیوان]] در «ویس و رامین» نشان می‌دهد که این بنا بسیار مستحکم و استوار بوده‌است و می‌توانیم زمان کاربری این بنا را با عصر [[مهرداد دوم]] منطبق کنیم. در «ویس و رامین» از روابط میان دربار [[ایران]] و دربار [[چین]] سخن گفته می‌شود که در زمان [[مهرداد دوم]] نیز چنین روابطی وجود داشته‌است.
* تطابق زایچه: از جملهٔ محکم‌ترین دلایل پیرامون این موضوع [[زایچه|زایچهٔ]] (جدول یا شرح محل [[ستارگان]] که بیشتر به مناسبت‌هایی ویژه چون [[زایش]]، [[مرگ]] و یا وقوع جنگی ثبت می‌شده‌است) است که در کتاب «ویس و رامین» آورده شده‌است و بیانگر زمانی است که شاه برای نخستین بار با ویس دیدار می‌کند، که با دانش [[ستاره‌شناسی]] امروز و با بررسی وضعیت آسمان در فاصلهٔ سال‌های ۲۴۷ قبل از میلاد تا پایان دورهٔ [[ساسانیان]] و حتی زمان زندگی [[فخر الدین اسعد گرگانی]]، تنها می‌توان به یک حالت منطبق با نشانه‌های زایچهٔ کتاب «ویس و رامین» برخورد کرد و این تاریخ هم برابر با ۱ ژوئیه ۱۱۶ پ. م می‌باشد و این درست همان زمانی است که [[مهرداد دوم]] در ایران پادشاهی می‌کرد.

== پانویس ==
&lt;div style="font-size: 90%"&gt;
# {{پاورقی|beyt}} در [۱] ۹۰۴۵ بیت؛ در چاپ بنیاد فرهنگ ایران ۹۰۳۸ بیت در چاپ '''م. مینوی''' ۸۹۰۵ بیت و در چاپ '''محجوب''' ۸۹۰۴ بیت. ([۱] ص ۳۷۹)
# {{پاورقی|hazajf}}مفاعلین مفاعیلن فعولن
# {{پاورقی|hazajr}}مفاعیلن مفاعیلن مفاعیل
# {{پاورقی|pahlavi}} مثلاً: «ولیکن پهلوی باشد زبانش/// نداند هرکه برخواند بیانش» (برون آمدن سلطان از اصفهان و داستان گویندهٔ کتاب: بیت ۳۳) ([۱] ص ۳۷)
# {{پاورقی|sanaye}} گرگانی خود گوید «کجااند آن حکیمان تا ببینند/// که اکنون چون سخن می‌آفرینند/// معانی را چون برگشادند/// برو وزن و قوافی چون نهادند.» (همان: بیتهای ۳۷ و ۳۸) ([۱] ص ۳۷)
# {{پاورقی|safa1}} [۲] ص۲۲۷
# {{پاورقی|safa2}} [۲] ص۲۲۶
# {{پاورقی|hakemi}} خلاصه ویس و رامین به کوشش [[اسماعیل حاکمی]]
# {{پاورقی|mino1}} مینورسکی، ولادیمیر: «ویس و رامین: داستان عاشقانهٔ پارتی» ترجمهٔ [[مصطفی مقربی]] ([۱] ص ۴۱۵)
# {{پاورقی|hed1}} هدایت، صادق: «چند نکته از ویس و رامین» ([۱] ص ۳۸۱)
# {{پاورقی|hed2}} همان ([۱] صص ۳۸۱ و ۳۸۲)
# {{پاورقی|hojatti1}} تلاشی برای بازگشایی رازی از تاریخ ایران: امکان اشکانی و واقعی بودن «ویس و رامین»، [[جلال حجتی فهیم]]، [[وب‌گاه زبان فارسی]]
&lt;/div&gt;

== منابع ==
{{درگاه|ادبیات فارسی}}
{{پانویس|۲}}
# گرگانی، فخرالدین اسعد: ''ویس و رامین'' با مقدمه و تصحیح و تحشیهٔ محمد روشن با دو گفتار از ''صادق هدایت'' و ''مینورسکی'' انتشارات صدای معاصر ۱۳۸۱ تهران. ISBN 964-6494-11-0
# صفا، ذبیح‌الله: ''تاریخ ادبیات ایران ج ۱'' انتشارات ققنوس چاپ دوم ۱۳۸۱ تهران ISBN 964-311-013-3
# جباری، رحمت اله، داستان ویس و رامین، نشر حریر ۱۳۸۷ تهران
# حاکمی، اسماعیل، خلاصه ویس و رامین
# [http://persianlanguage.ir/articles/653 تلاشی برای بازگشایی رازی از تاریخ ایران: امکان اشکانی و واقعی بودن «ویس و رامین»]، جلال حجتی فهیم، وب‌گاه زبان فارسی

== پیوند به بیرون ==
* [http://titus.uni-frankfurt.de/texte/etca/iran/niran/npers/visrp/visrp.htm متن کامل «ویس و رامین» تهیه شده در دانشگاه فرانکفورت]
* [http://www.nosokhan.com/Library/Part/0IK متن شعر ویس ورامین به زبان فارسی]
{{منظومه‌های عاشقانه فارسی}}
{{عشاق معروف}}

{{ادبیات فارسی-خرد}}

[[رده:آثار سده ۱۱ (میلادی)]]
[[رده:اساطیر ایرانی]]
[[رده:اشعار روایی]]
[[رده:حماسه‌های فارسی]]
[[رده:داستان‌های عشقی]]
[[رده:شعرهای فارسی]]
[[رده:منظومه‌های فارسی|منظومه ویس و رامین]]</text></page>