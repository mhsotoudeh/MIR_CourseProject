<page><title>قادر عبدالله</title><text>{{جعبه زندگینامه
| اندازه جعبه       =
| عنوان             = قادر عبدالله
| نام               = حسین سجادی قائم‌مقامی فراهانی
| تصویر             = Kader abdolah oct08 by sander bakkes.jpg
| اندازه تصویر      = 250
| عنوان تصویر       = قادر عبدالله
| زادروز            = ۱۳۳۳ خورشیدی
| زادگاه            = [[اراک]] [[ایران]]
| تاریخ مرگ         =
| مکان مرگ          =
| محل زندگی         = [[هلند]]
| ملیت              = {{ایرانی}}
| نژاد              =
| تابعیت            = [[هلندی]]
| تحصیلات            =
| دانشگاه           =
| پیشه              = [[نویسنده]]
| سال‌های فعالیت     =
| آثار              =
| امضا              =
| اندازه امضا       =
| وبگاه             =
| پانویس            =
}}
'''حسین سجادی قائم‌مقامی فراهانی''' (زاده [[۱۳۳۳]] [[اراک]]) مشهور با نام '''قادر عبدالله''' از نویسندگان ایرانی است او در سال ۱۹۸۸ میلادی به کشور [[هلند]] مهاجرت کرده و پس از آموختن [[زبان هلندی]] در مدتی کوتاه، یکی از نویسندگان سرشناس هلند شده است. او یکی از نواده‌های [[میرزا ابوالقاسم قائم‌مقام فراهانی]]، سیاست‌مدار صاحب‌نام [[دوران قاجار]] و اهل هنر و ادبیات است.&lt;ref name="bbc"/&gt; قادر عبدالله، ۲۲ سال است که در [[هلند]] زندگی می‌کند و به زبان هلندی می‌نویسد. آثار او اگرچه به ۲۷ زبان ترجمه شده‌اند، اما هنوز ترجمه‌ای از آنها به فارسی منتشر نشده است، به‌همین دلیل او، بیشتر در اروپا شناخته شده است.&lt;ref name="bbc"/&gt; آثار وی بیشتر از کشور زادگاهش [[ایران]] و سرزمین محل زندگیش [[هلند]] می‌گویند. او در این باره گفته است: «من افکار ایرانیم رادر واژگان و مفاهیم هلندی خود می‌ریزم. من به متون هلندی‌ام رنگ، عطر و طعم ادبیات کهن فارسی می‌زنم.»

== برگزیدن نام مستعار ==
او نام مستعار «قادر عبدالله» را، که برگرفته از نام دو تن از دوستان کُردش که در همان سال‌ها اعدام شده بودند، برای خود برگزید.&lt;ref name="bbc"&gt;{{یادکرد وب |نویسنده = |نشانی=http://www.bbc.co.uk/persian/arts/2010/02/100221_l11_kader_abdolah.shtml |عنوان=قادر عبدالله؛ قصه ایرانی به زبان هلندی | ناشر =بی‌بی‌سی |تاریخ = |تاریخ بازبینی=}}&lt;/ref&gt; وی در این باره در مصاحبه با [[رادیو فردا]] نقل کرد:&lt;ref name="radiofarda"&gt;{{یادکرد وب |نویسنده = |نشانی=http://www.radiofarda.com/content/f1_Iranian_Dutch_writer_interview/447556.html |عنوان=قادر عبدالله؛ نویسنده ایرانی، لغات هلندی و جان زیبای شرقی| ناشر =رادیو فردا |تاریخ =۲۵ اردیبهشت ۱۳۸۷ |تاریخ بازبینی=۱۹ دی ۱۳۹۲}}&lt;/ref&gt;
{{نقل قول بزرگ}}
همیشه دلم می‌خواست [[نویسنده]] بزرگ خوب ایرانی باشم، منتهی مشکلی داشتم و آن [[نام فامیل]] پدر پدربزرگم بود؛ [[قائم‌مقام فراهانی|میرزا ابوالقاسم قائم‌مقام فراهانی]]، یعنی هر چه می‌نوشتم باز او بزرگ‌تر بود. اگر نام خودرا می‌خواستم [[قائم مقام]] فراهانی بگذارم، همیشه آن [[قائم‌مقام فراهانی]] بزرگ‌تر بود. این مشکلی بود که همیشه داشتم و نمی‌دانستم چگونه آن را حل کنم. وقتی اولین کتاب من بیرون آمد، دنبال اسمی می‌گشتم و متأسفانه دو تا از دوستانم همان روزها اعدام شدند، یکی از آنها «قادر» بود و دیگری «عبدالله». فکر کردم که نام این دو نفر را کنار هم می‌گذارم و بعد می‌شوم «قادر عبدالله».
{{پایان نقل قول بزرگ}}

== فعالیت سیاسی و مهاجرت ==
[[پرونده:Kader &amp; Bahar Abdolah.jpg|بندانگشتی|قادر عبدالله و دخترش بهار]]
قادر عبدالله نویسندگی را با نوشتن در [[روزنامه]] کار ارگان [[سازمان چریک‌های فدایی خلق ایران]] آغاز کرد و از او دو کتاب به [[زبان فارسی]] به نام «کردها چه می‌گویند؟» و «کردستان بعد از جنبش مقاومت» به‌صورت زیرزمینی در دههٔ ۶۰ در ایران منتشر شد. وی پس از اعدام پسر عمویش در سال ۱۳۶۷ ایران را به مقصد هلند ترک کرد.&lt;ref name="bbc"/&gt;

قار عبدالله در حال حاضر ستون‌نویس یکی از قدیمی‌ترین و پرتیراژترین روزنامه‌های هلند، به نام فُلکس کرانت (Volkskrant) است.&lt;ref name="radiofarda"/&gt;

== جوایز ==
وی از سال ۱۹۹۳ به این سو تاکنون ده کتاب ادبی به زبان هلندی نوشته و ۸ جایزه ادبی دریافت کرده است. اولین کتاب وی که در سال ۱۹۹۳ میلادی به زبان هلندی نوشته شد، جایزه «گدن ازلسو» را به همراه داشت و همین او را تشویق کرد تا مجموعه داستان‌های بعدی خودرا شروع کند. دختران و پارتیزان‌ها برای او جایزه «شارلوت کولر» را به ارمغان آورد و به این ترتیب بود که باعث شهرت بیشتر وی شد.&lt;ref name="radiofarda"/&gt;

دریافت «مدال ملکه» به پاس تلاش به زبان هلندی، مدال شوالیه [[لژیون دونور]] [[فرانسه]]، دکترای افتخاری [[دانشگاه خرونینگن]] و جایزه بهترین کتاب خارجی سال ۲۰۰۹ در [[ایتالیا]] به خاطر رمان «خانه مسجد» از دیگر جوایز دریافت شده توسط او است.&lt;ref&gt;{{یادکرد وب |نویسنده = |نشانی=http://www.iran-emrooz.net/index.php/farhang/more/40811/ |عنوان=ژِنده‌خانه و کتابِ شمسی/رمان پیامبر | ناشر =ایران امروز |تاریخ =۳۰ سپتامبر ۲۰۱۲ |تاریخ بازبینی=۱۹ دی ۱۳۹۲}}&lt;/ref&gt;

== کتابشناسی قادر عبدالله ==
به زبان فارسی

- کردها چه می‌گویند (گزارش یک سفر در زمان جنگ)

- کردستان بعد از جنبش مقاومت (گزارش یک سفر)
به زبان هلندی

داستان‌های بلند

دختران و پارتیزان‌ها

سفر بطری‌های خالی

خط میخی

چمدان

باغچه‌ای در دریا

میوه‌های خشک سوفیا

پرتره‌ها و یک رویای قدیمی

خانه‌ای در کنار مسجد

پیامبر

کلاغ

- پادشاه

- پرواز طوطی بر فراز ایسل

مجموعه داستان

- عقاب‌ها

- کاهوی دریایی و قاشق‌های آلیس

مجموعه مقالات

- میرزا

- بیرون باتلاق‌ها

- کاروان

ترجمه

- کلیله و دمنه (ترجمه از فارسی به هلندی)

- لافکادیو (داستان برای نوجوانان، ترجمه از انگلیسی به هلندی) - نوشته شل سیلور استاین

- قرآن، یک ترجمه (به هلندی)&lt;ref&gt;کتابشناسی از: [http://www.bbc.co.uk/persian/arts/2014/12/141224_l41_book_qader_abdollah_interview بی‌بی‌سی فارسی]. بازدید: دسامبر ۲۰۱۴.&lt;/ref&gt;

== جستارهای وابسته ==
* [[ایرانیان هلند]]

== پیوند به بیرون ==
* [http://archive.radiozamaneh.com/society/iranian-holland/2011/04/25/3527?page=2 گفتگو با قادر عبدالله در رادیو زمانه]
* [http://www.youtube.com/watch?v=ujJfPR8G0I0 گفتگو با قادر عبدالله در برنامه به عبارت دیگر بی‌بی‌سی فارسی]

== پانویس ==
{{پانویس}}
{{commonscat}}

{{افراد-خرد}}

{{ترتیب‌پیش‌فرض:عبدالله}}

[[رده:افراد زنده]]
[[رده:اهالی اراک]]
[[رده:ایرانی‌های مهاجرت‌کرده به هلند]]
[[رده:خاندان قائم‌مقامی]]
[[رده:رمان‌نویسان اهل ایران]]
[[رده:زادگان ۱۳۳۳]]
[[رده:زادگان ۱۹۵۴ (میلادی)]]
[[رده:شاعران اهل ایران|عبدالله، قادر]]
[[رده:فارسی‌زبانان]]
[[رده:نویسندگان اهل ایران]]
[[رده:نویسندگان اهل هلند]]
[[رده:نویسندگان دور از وطن اهل ایران در هلند|عبدالله، قادر]]
[[رده:نویسندگان هلندی سده ۲۰ (میلادی)]]
[[رده:هلندی‌های ایرانی‌تبار]]</text></page>