<page><title>بنفشه</title><text>{{Taxobox
| color = lightgreen
| name = بنفشه
| image = Viola wittrockiana Delta Light Blue.jpg
| image_width = 200px
| image_caption =
| regnum = [[گیاهان]]
| divisio = [[گیاهان گلدار]]
| classis = [[دولپه‌ای‌ها]]
| ordo = [[مالپیگیالس]]
| familia = [[بنفشگان]]
| genus = '''''Viola'''''
| subdivision_ranks = گونه‌ها
| subdivision =
'''[[فهرست گونه‌های بنفشه]]'''
}}
'''بَنَفشه''' نام نوعی [[گل]] است از تیره بنفشگان (Violaceae) که بیشتر در نواحی [[معتدل]] جهان یافت می‌شود. گلی است با ساقه‌ای کوتاه و رنگ آن [[بنفش]]، یا [[زرد]] و بنفش است. این گیاه دارای خواص درمانی و پزشکی نیز هست که در قدیم ساختن بلور افشار از آن رایج بود.

== مشخصات ریخت‌شناسی ==
گیاهی است علفی و پایا و دارای برگ‌هایی که از محل مشترکی در ناحیه یقه خارج می‌شوند. برگ‌های آن قلبی شکل، دارای دمبرگ دراز و واقع بر روی سطح زمین هستند، زیرا ساقه هوایی مشخص دراین گیاه وجود ندارد. درکناره دمبرگ آن، جوانه‌های جانبی ظاهر می‌شود. گلهای آن منفرد، زیبا و به [[رنگ]] [[بنفش]]، بندرت سفید یا گلی و معطر است. دمگل‌های دراز گل که از بین دمبرگ‌ها منشاء می‌گیرند، قبل از منتهی شدن به گل، حالت خمیده شبیه عصا پیدا می‌کنند. میوه‌های بنفشه پوشینه، کروی، پوشیده از کرک و محتوی دانه‌هایی به رنگ زرد با لکه‌ای سفید هستند. گل‌های زیبا و معطر بنفشه در اوایل [[بهار]] ظاهر می‌شود، در[[تابستان]] گلهایی عاری از گلبرگ در بین دمبرگ‌های آن ظاهر می‌شود که همیشه به حالت مخفی درآن باقی می‌ماند.
[[پرونده:Viola x hybrida 'Clear Crystals Apricot', SC, Vic., 15.9.2007.jpg|بندانگشتی|چپ|200px|یک نوع بنفشه نارنجی]]{{سخ}}
گل‌های منفرد – به رنگ بنفش به ندرت سفید با گلی ولی معطر است دمگل‌های دراز که قبل از منتهی شدن به گل حالت خمیده شبیه به عصا دارد. دمگل‌ها از بین برگ‌ها ظاهر می‌شوند. گل‌ها در مقابل نور رنگ خود را از دست می‌دهند و در جای خشک و تاریک حتی بیش از یکسال رنگ خود را حفظ می‌کند.

== بنفشه در ایران ==
بنفشه به طور طبیعی درشمال ایران می‌روید، ولی با توجه به این که امروزه به عنوان یک گل زینتی در باغچه‌ها کاشته می‌شود، می‌توان آن را دراکثر نقاط ایران مشاهده نمود. به بنفشه گل زیر برف می‌گویند. زیرا آن را در زمستان می‌کارند.

== بیماری‌های گل بنفشه ==
ویروس موزاییک خیار یکی از ویروس‌های گیاهی است که از این گیاه استخراج گردیده و بر روی آن اثبات شده است.

== بنفشه در طب سنتی ==
[[پرونده:Viola_IR.JPG|بندانگشتی|چپ|200px|بنفشه در ایران]]

بر اساس طب سنتی ایران تمامی قسمت‌های بنفشه از جمله [[برگ]]، [[گل]]، [[دانه]]، [[ریشه]]، و سرشاخه‌های گل‌دار مصرف دارویی دارند.

بنفشه مرطوب، تند، سرد و اندکی تلخ است و دارای ویژگی‌هایی چون: [[ضد التهاب]]، [[خلط آور]]، [[محرک،]] ادرار آور ([[مدر]])، ضد [[تومور]]، ضد [[رماتیسم]]، [[ملین]]، ضد [[میکروب]]، معرق، [[مسهل]]، تثبیت کنندهٔ دیوارهٔ مویرگ‌ها و تصفیه کنندهٔ [[خون]] است.

[[شربت]] تهیه شده از دم کردهٔ آن را برای درمان سرفه می‌توان استفاده کرد. به دلیل غنی بودن از لحاظ مواد [[صابون|صابونی]]، [[خلط|خلطآور]] خوبی است و باعث تقویت و استحکام خونی می‌شود. دو قاشق غذاخوری از پودر گیاه را در نیم [[لیتر]] آب جوشیده ریخته و با اضافه کردن مقداری شیر و [[عسل]] آن را مصرف می‌کنند.

دم کرده بنفشه را بعد از تغلیظ به صورت کمپرس برای درمان بیماریهای پوستی می‌توان استفاده نمود. برای درمان [[رماتیسم]] می‌توان از کمپرس دم‌کرده گیاه بر روی موضع، روزی دوبار استفاده کرد. از پودر گیاه و آب خمیری درست می‌شود که برای بهبودی زخمها و جراحات مفید است.

دانه بنفشه به مقدار ۶ تا ۱۰ [[گرم]]، در [[طفل|اطفال]]اثر [[ملین]] داشته و مصرف ۷ تا ۱۵ گرم آن در ۱۵۰ گرم [[آب]]، اثر [[مسهلی]] ملایم ظاهر می‌کند. از [[روغن]] بنفشه می‌توان برای جلوگیری از ریزش [[مو|موی]] [[سر]]، [[شوره]] سر، خارش پوستی، زیبایی پوست، [[ورم]] [[لثه]]، سردرد و [[خون|خونریزی]] بینی استفاده کرد.

== در ادبیات ==
[[پرونده:Banfshe234.JPG|بندانگشتی|چپ|200px|بنفشه]]
در [[ایران]] [[باستان]] این گل نزد عشاق نشان یادآوری و فراموش نکردن یکدیگر بوده است. در [[ویس و رامین]] می‌خوانیم:

{{شعر}}
{{ب|به رامین داد یک دسته بنفشه|به یادم آر گفتا این همیشه}}
{{پایان شعر}}

در '''[[دیوان حافظ]]''' نیز می‌خوانیم:

{{شعر}}
{{ب|تاب '''بنفشه''' می‌دهد، طرهٔ مشک سای تو|پردهٔ غنچه می‌درد، خندهٔ دلگشای تو}}
{{پایان شعر}}
و نیز
{{شعر}}
{{ب|'''بنفشه''' دوش به گل گفت و خوش نشانی داد|که تاب من به جهان طره فلانی داد}}
{{پایان شعر}}
و نیز
{{شعر}}
{{ب|کنون که در چمن آمد گل از عدم به وجود|'''بنفشه''' در قدم او نهاد سر به سجود}}
{{پایان شعر}}
در اشعار '''[[مولانا]]''' نیز می‌خوانیم:
{{شعر}}
{{ب|باز '''بنفشه''' رسید جانب سوسن دو تا|باز گل لعل پوش می‌بدراند قبا}}
{{پایان شعر}}

در اشعار '''[[سعدی]]'''
{{شعر}}
{{ب|تا کی آخر چو '''بنفشه''' سر غفلت در پیش؟!|حیف باشد که تو در خوابی و نرگس بیدار}}
{{پایان شعر}}

در اشعار '''[[عمر خیام نیشابوری]]'''
{{شعر}}
{{ب|در هر دشتی که لاله زاری بوده است|آن لاله ز خون شهریاری بوده‌است}}
{{ب|چو برگ '''بنفشه''' کز زمین می‌روید|خالیست که بر رخ نگاری بوده‌است}}
{{پایان شعر}}
در اشعار '''[[عطار نیشابوری]]'''
{{شعر}}
{{ب|گل که غنچه به بر از خون دلش پرورده است|از کله‌داری او بسته قبا می‌آید}}
{{ب|از '''بنفشه''' به عجب مانده‌ام کز چه سبب|روز طفلی به چمن پشت دوتا می‌آید}}
{{ب|نسترن کوتهی عمر مگر می‌داند|زان چنین بی سر و بن بر سر پا می‌آید}}
{{ب|بر شکر خنده گل درد دل کس نگذاشت|دم عطار کزو بوی دوا می‌آید}}
{{پایان شعر}}

در اشعار '''[[فردوسی]]''' ـ داستان '''[[بیژن]]''' و '''[[منیژه]]'''
{{شعر}}{{ب|به رخسارگان چون سهیل یمن|'''بنفشه''' گرفته دو برگ سمن}}{{پایان شعر}}

در [[اروپا]] (و کلاً فرهنگ غرب) گل Mystosis یا Forget Me Not برای همین منظور به کار می‌رود.

== منابع ==
{{پانویس}}
* هدایت، صادق. «چند نکته از ویس و رامین. ''مجموعهٔ نوشته‌های پراکنده''.
* مجله ترویجی سبزینه
{{ویکی‌انبار-رده|Viola (Violaceae)}}

[[رده:بنفشه]]
[[رده:سبزیجات برگی]]
[[رده:گل‌ها]]
[[رده:گیاهان باغی]]
[[رده:گیاهان دارویی]]
[[رده:نام‌های زنان ایران]]</text></page>