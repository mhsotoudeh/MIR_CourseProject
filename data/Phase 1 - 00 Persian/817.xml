<page><title>مهر (ایزد)</title><text>{{تغییرمسیر|میترا}}
{{درستی}}
[[پرونده:Taq-e Bostan - High-relief of Ardeshir II investiture.jpg|بندانگشتی|300px|نقشی از [[تاق بستان]] در کرمانشاه ایران. در این نقش شاه ساسانی [[شاپور دوم]] در میان و در سمت چپ وی [[اهورا مزدا]] که حلقه فرایزدی را برای تاجگذاری به او می‌دهد، برروی دشمنی به خاک افتاده ([[ژولیان]] امپراتور روم) ایستاده‌اند. درسمت راست شاه، میترا یا مهر، که پیکان‌های نوری همچون خورشید از سر او در همهٔ سمت‌ها پراکنده شده، شاخه‌ای از گیاهان بنام «برسم» را در دست گرفته‌است و بر روی گل نیلوفری ایستاده‌است.&lt;ref&gt;''[http://www.iranicaonline.org/newsite/index.isc?Article=http://www.iranicaonline.org/newsite/articles/unicode/ot_grp10/ot_mithraicon_20060113.html شمایل میترا در ایران و آسیای میانه]''، [[دانشنامه ایرانیکا]] نوشته ''فرانس گرنت''&lt;/ref&gt;]]
'''مهر'''، '''میترا''' یا '''میثره''' از [[ایزد|ایزدان]] باستانی [[هندوایرانی]] پیش از روزگار [[زرتشت]] است، که معنی پیمان و دوستی و خورشید نیز می‌دهد. نماد او خورشید می‌باشد. پس از آمدن زرتشت یکی از ایزدان یا فرشتگان آیین [[مزدیسنا]] گردید. نیروهای طبیعت مانند خورشید و ماه و ستارگان و آتش و خاک و باد و آب مورد ستایش آریاییان بوده‌است. خدایانی را هم که نشانهٔ نیروهای طبیعت بوده‌اند «دئوه» می‌خوانده‌اند. در بین این خدایان برتر از همه [[ایندرا]] بوده‌است که اژدهاکش و پروردگار تندر و برق و جنگ به شمار می‌آمده‌است. این خدا با این نام در بین آریاهای ایران آن رواج را که میان [[هندو|هندوان]] می‌داشت نیافت. نزد [[ایرانی|ایرانیان]] آشکارا پرستش میترا (مهر) جای آن را گرفت و ایندرا رفته‌رفته و به ویژه از زردشت در ردیف دیوان مردود درآمد. در فرهنگهای فارسی مهر را فرشته‌ای نشان بر مهر و دوستی و خرد در کارهای مالی و مصالحی دانسته‌اند که در ماه مهر (ماه هفتم از سال خورشیدی) و روز مهر (روز شانزدهم هر ماه) بدو پیوند یافته است و شمارآفریدگان از نیکی و بدی به دست اوست.

مهر در اوستا و در نوشته‌های پادشاهان [[هخامنشی]] میثره Mithra و در [[سانسکریت]] میتره Mitra آمده‌است. در [[پهلوی]] میتر Mitr شده. امروز مهر نامیده می‌شود.

مهر (از ریشه [[میثرا|میثر]]) از کهن‌ترین خدایان [[هندو-ایرانی|ایرانی و هندی]] است، برخی نشانه‌های پرستش او را در ایران به پیش آریایی برمی‌گردانند (اگر بخش‌بندی پیشا آریایی و پسا آریایی را بپذیریم) دربارهٔ آغاز دین [[مهرپرستی]] در ایران نمی‌توان به درستی آن را روشن ساخت ولی می‌دانیم که بسیار پیش از آنکه کیش [[زرتشتی]] و ودایی پدید آیند نژاد ایرانی او را با آیینی راز آمیز ستایش می‌کردند، امروزه گروهی از پژوهشگران ایرانی توان آن را دارند که پیشینه پیوسته این آیین را تا به امروز در ایران نمایان سازند. پیوند میترا با خورشید و گاو و ماه برای ما روشن است و روشن است که نشان '''+''' که آن را [[چلیپا]] می‌گفته‌اند سمبل خورشید بوده‌است ولی نزدیکی آن با آتش ([[هنایش]] زرتشتی) یا با آمایش تن. (هنایش یونانی که در دیدگاه مهرپرستان ایرانی نکوهیده‌است) و از این دست را باید پیش از پذیرفتن سبک‌سنگین کرد.

== روند [[مهرپرستی]] در ایران ==
[[پرونده:Mithraic torch-bearer, Chiaramonti Inv1705.jpg|بندانگشتی|چپ|تندیسه میترای رومی یا یک مشعل‌دار پیرو [[مهرپرستی|آیین میترایی]] در روم باستان در موزه واتیکان (ساخته شده از مرمر در حدود سده دوم و یا سوم پس از میلاد)]]
به درستی نمی‌شود گفت آیا میترا خدای آفریدگار بوده یا پیامبر، آنچه می‌توان از خویشکاری او در باور پرستندگانش دریافت این است که او میانجی یا رهایی بخشی در میان مردم بوده و در زمان نبودنش نیز دوستدارانش باید برای باز گشتش به زمین می‌پیوسیدند (بردبار می‌بودند). در باور غربی او نماد خورشید بود و در پایان زمان به زمین بازمی‌گشت. خورداد و خورتات و خور واژگانی وابسته به این خدا یاپیامبر هستند. خورشید از دو واژه خور (خدا) و شید (درخشنده و ماندگار) آمیخته شده‌است مانند جم شید

== زروانی ==
زروان آفریننده [[اهورا]] و [[اهرمن]] برای داوری در جنگ بزرگ میان آنان است او حاکم مطلق زمان است و آن را در دست دارد.

زروان دارای شمایلی به شکل آدمیزاد و دارای سر شیر بود و چهار بال داشت دو تا رو به بالا و دو تای دیگر رو به پایین در همه نگاره‌ها ماری به دورش هفت دور پیچیده یا لنگ پوشیده یا از روی پایش مار رد شده و بر روی یک سپر ایستاده.

نام او در نوشته‌های [[یونان]] ائون است ودر پهلوی زروان.
در نوشته‌های [[پهلوی]] سه باور گوناگون در مورد زروان بیان شده:

۱. بر پایه نوشته‌های خود [[زردشت]] زروان آفریده اهورامزدا خدای نیکویی است.

۲. بر پایه نظریه‌ای دیگر دو دیدگاه در جهان هست که خوبی و بدی نام دارند.

۳. در نظر گروهی دیگر مربوط به دوران [[ساسانی]] زروان بیکران خدای زمان بی پایان دلیل بودن ومکان است و [[اهریمن]] و [[اهورامزدا]] از او سرجشمه می‌گیرد.

ودر برابر او میترا در همه دوران یاری دهنده مردم در برابر بدی هاست. او مردم را از خشکسالی و گرسنگی رهایی داده و این کارها را با رها کردن تیر از کمان و زدن آن به سنگ خارا «که حاصل خروج آب بود» و آموختن شکار به مردم.
میترا را ایزد شکارچی نیز می‌دانند چون آمده که او با یک تیر کمان و یک خنجر به دنیا آمد و همچنین تیری نبود که پرتاب کند ولی به هدف برخورد نکند.

== زردشتی ==
در کیش [[زرتشت]] مهر [[ایزد]] نور و روشنایی است، و نگهبان پیمان می‌باشد که سوار بر گردونه خورشید گرد جهان می‌گردد.
در [[اوستا]] نیز یک سرود برای مِهر آمده‌است.

== مانوی ==
مذهب مانی امیزه‌ای از آیین زرتشتی ومسیحی و بودایی وفلسفه یونانی واساطیری قدیم است به به عقیده مانی جهان از دو عنصر روشنایی وتاریکی پیدا شده است و پایه ان بر نیکی و بدی است ولی اصل چنان است که سرانجام روشنایی از تاریکی جدا خواهد شد و بر ان پیروز می‌شود انسان برای جدایی نور و ظلمت باید تاریکی را از خود دور کند و این کار با دوری از لذات جهانی چون زن خواستن و گوشت وشراب دوری کرده و مال گرد نکند و نفس پرستی ننماید.

== روم ==
در سده سوم میلادی میتراییسم کیش [[امپراتوری رم]] بود. هنوز [[مسیحیت]] و انسان گرایی بسیاری از نمودهای آیین مهر را در خود دارد (استیوارد پرون). ارنست رنان (فیلسوف فرانسوی ۱۸۲۳–۱۸۹۲) براین باوراست: «اگر رویدادی آیین مسیحیت را از تعالی بازداشته بود اینک جهان پر از میترا و مهر بود.»

== جستارهای وابسته ==
* [[مهرپرستی]]
* [[مزدیسنا]] (آیین زرتشتی)
* [[اساطیر ایران]]
* [[فهرست ایزدان ایرانی]]
* [[میتره محلول رسوب زدا]]

== منابع ==
{{ویکی‌انبار-رده|Mithra}}
* رستم‌پور، سالومه، مهرپرستی در ایران هند و روم، انتشارات خورشیدآفرین (۱۳۸۲)
* ملیحه کرباسیان، فرهنگ الفبایی موضوعی اساطیر ایران باستان، نشر اختران (۱۳۸۴)
* یشتها
* نویسنده کومن، فرانتس- ترجمه و پژوهش رضی، هاشم- آیین پر رمز و راز میترایی- انتشارات بهجت (۱۳۷۹)
{{پانویس}}
{{ایزدان ایران}}

{{خرد}}

[[رده:اساطیر ایرانی]]
[[رده:ایزدان ایرانی]]
[[رده:ایزدان مزدیسنا]]
[[رده:ایزدان هندو-ایرانی]]
[[رده:ایزدبانوان ریگ‌ودایی]]
[[رده:تاریخ حقوق]]
[[رده:سوگندها]]
[[رده:مهرپرستی]]
[[رده:اسطوره‌شناسی هندواروپایی]]</text></page>