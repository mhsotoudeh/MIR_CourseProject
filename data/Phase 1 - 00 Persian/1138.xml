<page><title>کاندوم</title><text>{{تغییرمسیر|کاپوت}}
[[پرونده:Condom rolled.jpg|بندانگشتی|چپ|یک کاندوم نیمه باز]]
'''کاندوم''' {{انگلیسی|Condom}} یا '''کاپوت''' یا '''غلاف'''، پوششی [[کشسان]] است که به عنوان یک مانع فیزیکی از تماس مستقیم [[آلت تناسلی مرد]] با اندام شریک جنسی او و ورود اسپرم به دستگاه تناسلی زن جلوگیری می‌کند. این وسیله به منظور [[پیش گیری از بارداری]] و همچنین جلوگیری از انتقال میکرو ارگانیسم‌های بیماری زا و انتقال [[بیماری‌های آمیزشی]] به کار می‌رود. سطح برخی کاندوم‌ها برای بالا بردن اطمینان در جلوگیری از بارداری، از مایع اسپرم‌کُش پوشیده شده‌است.

== تاریخچه ==
قدیمی‌ترین اشاره به کاندوم مربوط هزار سال قبل از میلاد مسیح است و اشاره به کاغذهایی ابریشمی دارند که روغن اندود شده‌اند. در تصاویر به جا مانده از تمدن مصری‌ها هم نوعی از حفاظ در نوک آلت مردان مشاهده شده است. نقاشی‌های روی غارها نیز با حدس و گمان به استفاده از کاندوم اشاره دارد.&lt;ref&gt;{{یادکرد وب |نویسنده = |نشانی=http://marde-rooz.com/?p=35343 |عنوان=تاریخ مصور کاندوم | ناشر = مرد روز |تاریخ =۲۲ شهریور ۱۳۹۳ |تاریخ بازبینی=}}&lt;/ref&gt; تاریخچه کاندوم در اروپا از قرن شانزدهم میلادی آغاز می‌شود. در سال ۱۵۴۰ که بیماری آمیزشی [[سفلیس]] همه گیر شده بود، پزشکی ایتالیایی به نام [[گابریل فالوپیو]]، کاشف لوله‌های رحم یا [[لوله رحم|لوله‌های فالوپ]]، دربارهٔ سفلیس نوشت و استفاده از کیسه چندلایه پارچه‌ای خیسانده شده در محلولی از نمک یا گیاهان دارویی را برای مردان علاقه‌مند به آمیزش جنسی توصیه کرد. بعدها در دوره [[رنسانس]] ساخت کاندوم از [[روده]] و [[مثانه]] حیوانات متداول شد اما این کاندوم‌ها گران بودند و دسترسی به آن‌ها مشکل بود و در نتیجه اغلب هر کاندوم چندین بار استفاده می‌شد.
هنگامی که [[چارلز گودیر]] در سال ۱۸۴۴ فرایند [[ولکانیزاسیون]] [[لاستیک]] یا افزودن [[گوگرد]] و سایر مواد شیمیایی به لاستیک را ابداع کرد و اعلام کرد که این فرایند آن را انعطاف پذیرتر می‌کند، ناخواسته باعث آغاز عصر کاملاً جدیدی در پیش گیری از بارداری با ساخت کاندوم‌های لاستیکی شد. کاندوم‌های لاستیکی قابلیت کش‌آمدن داشتند و مانند کاندوم‌های روده گوسفند به سادگی پاره نمی‌شدند. با این حال کاندوم‌های لاستیکی هنوز بسیار ضخیم بودند، و مشکل استفاده چندباره به جای خود باقی بود.

اختراع [[لاتکس]] در دهه ۱۹۲۰ تحول جدیدی در استفاده از کاندوم را به وجود آورد. کاندوم‌های لاتکس مستحکم‌تر و نازک‌تر از کاندوم‌های لاستیکی بودند و تاریخ انقضای ۵ ساله (در مقایسه با سه ماه برای کاندوم لاستیکی) داشتند و مهمتر این که با توجه به ارزان بودن‌شان یک‌بارمصرف بودند. استفاده از کاندوم با به بازار آمدن قرص‌های پیش گیری از بارداری در دهه ۱۹۶۰ کاستی گرفت، اما در دهه ۱۹۸۰ با ظهور بیماری [[ایدز]] دوباره فروش کاندوم بالا رفت.&lt;ref&gt;http://iranwire.com/fa/content/4024&lt;/ref&gt;

باتوجه به این که [[لاتکس]] باید به صورت تازه استفاده شود بیشتر کارخانه‌های آن در [[مالزی]]، [[تایلند]] و یا دیگر کشورهای [[استوا]]یی که دارای دسترسی مستقیم به [[لاتکس]] هستند تأسیس می‌گردند.&lt;ref&gt;http://www.mensjournal.com/magazine/building-a-better-condom-20140220&lt;/ref&gt;

== گونه‌ها ==
کاندوم‌ها دارای دو دستهٔ اصلی «زنانه» و «مردانه» هستند.

'''کاندوم مردانه''' پوششی است که روی [[شق شدن|آلت راست شدهٔ مرد]] کشیده می‌شود. کاندوم در صورت استفادهٔ درست می‌تواند تا ۸۰–۹۰ [http://rangezendegi.com/355/خوب-بد-استفاده-کاندوم-جلوگیری-بارداری/] درصد از بارداری ناخواسته و انتقال [[ایدز]] و [[هپاتیت سی]]&lt;ref&gt;[http://www.findhepc.com/pages/3-million-dont-know-it FindHepC&lt;!-- عنوان تصحیح شده توسط ربات --&gt;]&lt;/ref&gt; و دیگر بیماری‌های آمیزشی جلوگیری کند. کاندوم مردانه در درمان [[انزال زودرس]] مردان نیز کاربرد دارد و برای بهبود توان [[نعوظ]] در مردان پیر یا کم‌توان نیز به کار می‌رود {{مدرک}}.

'''[[کاندوم زنانه]]''' را طرف مؤنث رابطه داخل واژن خود قرار می‌دهد. در صورت استفاده صحیح، پزشکان این کاندوم را یک وسیله مناسب و کاملاً مؤثر در پیش گیری از بارداری و ابتلا به بیماری‌های مقاربتی می‌شناسند و توصیه می‌کنند. کاندوم زنانه (FEMIDOMS) بلندتر از کاندوم مردانه بوده و دارا دو حلقه می‌باشد. قیمت آن از کاندوم مردانه گرانتر و کاربرد آن نیز دشوارتر است. کارایی کاندوم‌های زنانه ۷۵ درصد است و برای زنانی مناسب است که نمی‌توانند شریک جنسی خود را متقاعد به پوشیدن کاندوم مردانه بکنند. هرگز نباید کاندوم زنانه و مردانه را همزمان استفاده کرد زیرا احتمال پارگی کاندوم و انتقال ترشحات بالا می‌رود.&lt;ref&gt;http://www.tanzimekhanevadeh.com/wedlock/378-1389-02-26-15-41-50&lt;/ref&gt;

برای جلوگیری از انتقال ویروس‌هایی مانند [[اچ‌آی‌وی]]، [[هپاتیت]] نوع ب و ث جنس کاندوم باید [[لاتکس]] یا [[پلی‌یورتان]] باشد {{مدرک}}.
* کاندوم ضد HIV
متخصصان عرصه سلامت استفاده از کاندوم در روابط جنسی را به شدت توصیه می‌کنند تا از یک طرف جلوی بارداری‌های ناخواسته گرفته شود و هم از سوی دیگر، احتمال انتقال بیماری‌های مقاربتی از جمله اچ آی وی از بین برود.

به نقل از سایت «upi»، محققان در دانشگاه A&amp;M تگزاس در حال ساخت نوعی کاندوم هستند که از جنس لاتکس مرسوم نیست و گفته می‌شود در صورت پاره شدن کاندوم، قادر به کشتن ویروس‌هایی مثل اچ آی وی است.
جنس این کاندوم از هیدروژل (نوعی از «الاستومر»، پلیمری با قابلیت ارتجاعی) است و آنتی اکسیدان‌هایی که از گیاهان به دست آمده و ویژگی ضد اچ آی وی دارند، به آن اضافه شده است.
سازندگان معتقدند این محصول حتی قادر به بالا بردن لذت جنسی است و به این ترتیب مردم به استفاده از آن تشویق می‌شوند. آن‌ها می‌گویند در صورت نهایی شدن این محصول، انقلابی در پیشگیری از اچ آی وی رخ خواهد داد. این کاندوم احتمالاً تا ۶ ماه دیگر به مرحله آزمایش می‌رسد.&lt;ref&gt;[http://www.doobral.com/wedlock/learn/condom-with-anti-hiv-drugs.html ساخت کاندوم با داروی ضد HIV! ]&lt;/ref&gt;

== روش استفاده از کاندوم مردانه ==
[[پرونده:CondomUse2 alternative.jpg|بندانگشتی|چگونگی استفاده از کاندوم]]
استفاده از کاندوم مردانه باید پیش از شروع نزدیکی آغاز شود زیرا ترشحاتی که مردان پیش از انزال کامل دارند، ممکن است حاوی ویروس‌هایی نظیر [[اچ‌آی‌وی]] باشد و باعث سرایت بیماری گردد؛ همچنین در مواردی که بیم بیماری نیست برای کاهش احتمال بارداری ناخواسته باید از تماس با این ترشحات جلوگیری کرد چون احتمال وجود [[اسپرم]] در آن‌ها صفر نیست.

کاندوم را باید بر روی [[کیر|آلت]] در حال [[نعوظ]] (راست شده) کشید و از آن طوری استفاده کرد که فضای خالی کوچکی در انتهای آن باقی بماند تا در زمان [[انزال]] مایع [[منی]] در آن جمع شود. کاندوم باید تمامی طول آلت مردانه را تا ته بپوشاند. بلافاصله پس از [[انزال]]، در حالی که آلت هنوز در حالت نعوظ قرار دارد، باید نزدیکی را خاتمه داد و کاندوم مردانه را درآورد. خروج بایستی با گرفتن لبه کاندوم صورت گیرد تا از سر خوردن کاندوم و نشت منی جلوگیری شود.

هر کاندوم مردانه را باید تنها یک بار استفاده کرد و پس از مصرف از بین برد. در زمان استفاده باید دقت کرد که کاندوم سوراخ نباشد و یا در اثر تماس با ناخن یا اجسام دیگر پاره نشود. هم‌چنین قبل از استفاده از کاندوم باید به تاریخ پایان مصرف آن توجه کرد و از استفاده از کاندوم‌های شکننده و چسبناک که احتمال پاره شدن دارند خودداری کرد. باید آن را از حرارت، نور و رطوبت دور نگه داشت زیرا این عوامل احتمال پارگی یا سوراخ شدن آن را افزایش می‌دهد.

در صورت پاره شدن کاندوم مردانه در حین مقاربت، باید مقاربت را بلافاصله متوقف کرده و از کاندوم جدیدی استفاده نمود. هم‌چنین ممکن است استفاده از روش‌های دیگر پیش گیری از بارداری در این موارد ضروری باشد {{مدرک}}.

کاندوم مردانه نباید با مواد چرب (مانند [[وازلین]]) آغشته شود چون این مواد باعث صدمه به آن و از بین رفتن خاصیت پیش گیری کاندوم می‌شوند. برای لیز کردن کاندوم می‌توان از ژل‌های روان‌کننده (لوبریکانت) مبتنی بر آب که در داروخانه‌ها به فروش می‌رسند استفاده کرد.

== انتخاب کاندوم ==
کاندوم یک وسیلهٔ بهداشتی به شمار می‌رود و گزیدن کاندوم مناسب و استاندارد با سلامتی جنسی کوتاه مدت و دراز مدت شرکای جنسی ارتباط مستقیم دارد. بنا بر توصیه‌های [[اف‌دی‌ای]]، در هنگام خرید باید به موارد زیر توجه کرد:&lt;ref&gt;هوم پیج FDA http://www.fda.gov/forconsumers/byaudience/forpatientadvocates/hivandaidsactivities/ucm126372.htm%23shop&lt;/ref&gt;
# کاندوم از جنس لاتکس باشد.
# کاندوم در بسته‌بندی مناسب باشد و به هیچ عنوان باز، درز دار، سوراخ، یا خراشدار نباشد. به تاریخ انقضاء دقت شود.
# کاندوم باید روی آلت جنسی را کامل بپوشاند.
# در صورت استفاده از روان‌کننده‌ها (Lubricant)، تنها از نوع آبی (water-based lubricant) باشد.
# از استفاده از مواد زائد، بویژه کرم‌های مجزای ضمیمه شده، بشدت پرهیز نمایید. بسیاری از محلول‌های شیمیایی استفاده شده موجب آسیب‌های جنسی کوتاه مدت و دراز مدت می‌شوند.

نکات دیگری که می‌تواند در شناسایی برند کاندوم کمک کنند:
* داشتن استانداردهای بین‌المللی مانند [[اف‌دی‌ای]] FDA، می‌توانند کمک خوبی در انتخاب کاندوم باشند. هرچند داشتن گواهی [[اف‌دی‌ای]] FDA برای فروش کاندوم‌ها در ایران الزامی نیست، اما داشتن گواهینامه [[اف‌دی‌ای]] نشاندهده تأیید و آزمایش برند با دقت ۹۹٫۶ درصد توسط وزارت بهداشت آمریکا، و تأیید سالم بودن برند توسط [[اف‌دی‌ای]] است.&lt;ref&gt;[http://www.fda.gov/forconsumers/byaudience/forpatientadvocates/hivandaidsactivities/ucm126372.htm%23shop Condoms and Sexually Transmitted Diseases, Brochure&lt;!-- عنوان تصحیح شده توسط ربات --&gt;]&lt;/ref&gt;{{سخ}}
کاندوم‌های مورد تأیید [[FDA]] (وزارت بهداشت آمریکا) در تنها سایت رسمی این نهاد، [http://www.accessdata.fda.gov/scripts/cdrh/cfdocs/cfPMN/pmn.cfm FDA] ([http://www.accessdata.fda.gov/scripts/cdrh/cfdocs/cfPMN/pmn.cfm بخش تجهیزات پزشکی]) لیست شده‌اند؛ بنابراین صرف اینکه سازنده کاندوم نشان FDA را بر روی محصولش درج کند نشان دهندهٔ تأیید توسط اف‌دی‌ای نیست.

== تهیهٔ کاندوم ==
در بسیاری کشورها کاندوم علاوه بر این که از طریق [[داروخانه]] قابل تهیه‌است، از طریق مراکز بهداشتی نیز به رایگان قابل تهیه می‌باشد. در ایران، کاندوم مردانه را می‌توان از خانه‌های بهداشت روستایی، مراکز بهداشتی–درمانی روستایی و شهری، [[درمانگاه]]های دولتی و کلینیک‌های مشاوره بیماری‌های رفتاری به صورت رایگان دریافت کرد.&lt;ref&gt;[http://www.dw-world.de/dw/article/0,,2681611,00.html کاندوم جلوی ایدز را می‌گیرد، باور کنید! ]&lt;/ref&gt; همچنین تمام [[داروخانه]]ها در ایران موظفند بدون پرس و جو کاندوم را به هر خریدار، صرف نظر از سن و جنس بفروشند.
همچنین امکان تهیه کاندوم در فروشگاه‌های زنجیره‌ای تهران فراهم شده‌است{{مدرک}}.

در آذر ماه ۹۱ با تصویب [[دولت یازدهم جمهوری اسلامی ایران|دولت وقت]]، ثبت سفارش واردات کاندوم به عنوان یکی از کالاهای «غیرضروری و لوکس» به کشور ایران ممنوع شد. به گمان برخی هدف این قانون پیشبرد سیاست افزایش جمعیت در کشور و کمک به تولید ملی است. طبق آمار سالانه بیش از ۷۰ میلیون کاندوم در داخل کشور تولید می‌شود. این رقم، سه چهارم نیاز مردم ایران به این کالا را تأمین می‌کند.&lt;ref&gt;http://www.bultannews.com/fa/news/111809/واردات-کاندوم-ممنوع-شد&lt;/ref&gt;

=== انواع کاندوم‌ها در ایران ===
مارکهای کاندوم مختلفی در ایران وجود دارد. به علت شرایط فرهنگی و قانونی در ایران، تبلیغ کاندوم در این کشور آسان نیست.

در زیر فهرستی از انواع رایج کاندوم‌های مردانه در ایران به ترتیب الفبا، آمده‌است (فهرست ممکن است کامل نباشد).

{| class="wikitable sortable"
|-
! نام مارک!! مبدأ مارک!! نوع [[برند|مارک]]!! کشور تولیدکننده!! گواهی [[FDA]]!!وب‌گاه
|-
| آنیتا (ANITA) || || Local || || ندارد||
|-
| اوکاموتو (OKAMOTO) || ژاپن || Global || ژاپن/غیره || دارد|| www.okamoto-condoms.com
|-
| پروف (PROOF) || || || || دارد ||
|-
| تروجان (TROJAN) || آمریکا || Global || آمریکا/غیره || دارد|| www.trojancondoms.com
|-
| دیورکس (DUREX) || || Global || چین || دارد || www.durex.com
|-
| رومانتیک (ROMANTIC) || مالزی || || || دارد ||
|-
| ریلکس (RELAX) || ایران || Local/Iran || مالزی || ندارد|| www.relax-condoms.com
|-
| سیمپلکس (SIMPLEX) || اندونزی || Local || اندونزی || ندارد||
|-
| شوت (SHOOT) || ایران || Local/Iran || احتمالاً تایلند || ندارد||
|-
| کراون (CROWN) || ژاپن || Global || ژاپن || دارد||
|-
| لایف اپل (LIFE APPLE) || ایران || Local || ایران || ندارد||
|-
| مجستیک (MAJSTIC) || ایران || Local || مالزی || دارد||
|-
| ناچ کودکس (NACH KODEX) || ایران || Local || چین || نامعلوم || www.nachkodex.com
|-
| ورتکس (VERTEX) || آمریکا || Global || || دارد ||
|-
| گودلایف (GOODLIFE) || ایران || Local/Iran || مالزی || ندارد||
|-
|های (HI) || || Local || || ندارد||
|-
|}

=== کاربرد در روسپی‌گری ===
به علت نگرانی از گسترش [[بیماری‌های آمیزشی]]، روسپی‌خانه‌ها و [[روسپی]]ها از مصرف‌کنندگان اصلی کاندوم هستند. در کشور [[چین]] در شهرهایی که میزان [[تن‌فروشی در جمهوری خلق چین|تن‌فروشی]] بالا است، دستگاه‌های خودکار فروش کاندوم در خیابان‌ها برای افراد با رفتارهای پرخطر در اختیارشان قرار داده شده‌است.&lt;ref&gt;[http://www.aegis.com/news/re/1998/RE980904.html Condom vending machines a hit] گزارش از رویترز&lt;/ref&gt;

در کشور [[کامبوج]] نیز پس از آغاز برنامهٔ گسترش استفاده از کاندوم، نرخ حاملان ویروس [[اچ آی وی]] از ۳٫۷ در صد به ۰٫۹ کاهش یافت. اگرچه این برنامه‌ها، به تلاش‌های دولت برای برخورد خشونت‌آمیز با تن‌فروشی ضربه زد.&lt;ref&gt;[http://web.archive.org/web/20080930111812/news.yahoo.com/s/afp/20080910/hl_afp/healthaidscambodiacondom Cambodia faces new HIV threat as 'condom campaign at risk'] وبگاه یاهونیوز، گزارش از خبرگزاری فرانسه&lt;/ref&gt;

[[پرونده:Used condom.jpg|کاندوم استفاده شده که در خیابان انداخته‌اند.|thumb]]

با این وجود برخی از مشتریان روسپی‌ها، از کاربرد کاندوم خودداری می‌کنند برای نمونه، در [[آفریقای جنوبی]] ٪۴۷ در صد کامیون دارانی که با فاحشه‌ها [[رابطه جنسی|رابطهٔ جنسی]] دارند همیشه از کاندوم استفاده نمی‌کنند. ۱۳٪ هرگز از آن استفاده نمی‌کنند و ٪۶۶ این افراد نیز اعلام کرده‌اند که نشانه‌های بیماری‌های آمیزشی را در بدن خود مشاهده کرده‌اند.&lt;ref&gt;[http://query.nytimes.com/gst/fullpage.html?res=9F00E2DA173DF93AA15752C1A9679C8B63 Rare Condoms, Deadly Odds For Truck-Stop Prostitutes] وبگاه نیویورک تایمز&lt;/ref&gt;

در کشورهای همچون [[نیوزلند]] جریمه‌هایی تا دوهزار دلار برای افرادی که از کاندوم در ارتباط جنسی خود با روسپیان استفاده نکنند درنظر گرفته شده‌است.&lt;ref&gt;[http://news.bbc.co.uk/2/hi/asia-pacific/4685513.stm NZ court fines man for unsafe sex] وبگاه بی‌بی‌سی&lt;/ref&gt;

== تولیدکنندگان عمده کاندوم ==
در سال ۱۸۸۲، مهاجر آلمانی ژولیوس اشمیت (Julius Schmidt) یکی از بزرگترین و با دوام‌ترین کسب و کارهای کاندوم.Julius Schmid, Inc را در نیویورک سیتی تأسیس کرد (او حرف "t" را از نامش حذف کرد تا کمتر یهودی به نظر برسد). خط‌های کاندوم تولید شده به وسیله Schmid شامل Shieks و Ramses می‌شد.{{سخ}}
در ۱۹۳۲، شرکت لاستیک لندن (که قبلاً کسب و کاری عمده فروشی بود که کاندوم‌های آلمانی را وارد می‌کرد) شروع به تولید کاندوم‌های لاتکس، تحت برند Durex نمود. در ۱۹۶۲ شرکت Schmid توسط شرکت لاستیک لندن خریداری شد. در ۱۹۸۷، شرکت لاستیک لندن شروع به تصاحب سایر تولیدکنندگان کاندوم نمود، و در طی چند سال به یک شرکت بین‌المللی تبدیل شد. در سال‌های پایانی دهه ۱۹۹۰، شرکت لاستیک لندن (در آن زمان London International Limited) تمام برندهای Schmid در برند اروپایی خود، Durex ادغام کرد. اندکی بعد،London International توسط Seton Scholl Healthcare (تولیدکننده محصولات مراقبت از پای Dr. Scholl) خریداری شد و Seton Scholl Limited را تشکیل داد.

در ۱۹۳۴ شرکت لاستیک Kokusia در ژاپن تأسیس شد. این شرکت در حال حاضر با عنوان شرکت تولید کاندوم اوکاموتو در دنیا شناخته شده‌است و کاندوم کراون (Crown) را که ۹ سال پیاپی توسط مؤسسه کاندوم دپات (condomdepot) در فلوریدای آمریکا به عنوان برترین کاندوم دنیا شناخته شده‌است را تولید می‌کند.&lt;ref&gt;[http://www.condomdepot.com/reviews/best-condoms.cfm Best Condoms Reviewed&lt;!-- عنوان تصحیح شده توسط ربات --&gt;]&lt;/ref&gt; [http://www.condomdepot.com/reviews/best-condoms.cfm سایت رسمی]{{سخ}}
شرکت لاستیک Youngs، تأسیس شده توسط Merle Youngs در اواخر قرن نوزدهم در آمریکا، خط Trojan کاندوم‌ها را معرفی کرد. در ۱۹۸۵، شرکت لاستیک Youngs به Carter-Wallace فروخته شد. نام Trojan دوباره در سال ۲۰۰۰ هنگامی که Carter-Wallace به Church and Dwight فروخته شد دست به دست گردید.

در ۱۹۷۰ Tim Black و Philip Harvey انجمن برنامه‌ریزی جمعیت (امروزه به عنوان Adam &amp; Eve شناخته می‌شود) را بنا کردند. انجمن برنامه‌ریزی جمعیت یک کسب و کار سفارش پستی بود که کاندوم‌ها را، با وجود قوانین ایالات متحده بر ضد فرستادن محصولات ضد بارداری از طریق پست به دانشجویان می‌فروخت. بلک و هاروی از سود شرکت خود برای ایجاد یک سازمان غیرانتفاعی با نام Population Services International&lt;ref&gt;http://en.wikipedia.org/wiki/Population_Services_International&lt;/ref&gt; استفاده کردند.&lt;ref&gt;Aine Collier (2007). The Humble Little Condom: A History. Buffalo, N.Y: Prometheus Books. pp. 371. ISBN 1-59102-556-7.&lt;/ref&gt;
{{سخ}}
در سال ۱۹۷۵، PSI در کنیا و بنگلادش مشغول به فروش کاندوم بود، و امروزه در بیش از شصت کشور مشغول به کار است.&lt;ref&gt;«Country programs». Population Services International. 2008-06-10. Archived from the original on 2008-03-18. Retrieved 2008-06-14.&lt;/ref&gt; در اواخر دهه ۱۹۷۰ هاروی موقعیت خود را به عنوان مدیر PSI رها کرد،&lt;ref&gt;Cheshes, Jay (November/December 2002). «Hard-Core Philanthropist». Mother Jones. Retrieved 2008-06-14.&lt;/ref&gt; اما در اواخر دهه ۱۹۸۰ دوباره یک شرکت غیرانتفاعی را با نام DKT International تأسیس نمود. DKT International که به نام D.K. Tyagi (از رهبران برنامه‌های تنظیم خانواده در هندوستان) نامگذاری شده‌است، سالانه میلیون‌ها کاندوم را با نرخ‌های تخفیف در کشورهای درحال توسعه در تمام دنیا به فروش می‌رساند. DKT می‌خواهد با فروش کاندوم‌ها به جای بخشیدن آن‌ها، در خریداران خود شناخت ارزش استفاده از این ابزار را پیاده کند. یکی از قابل توجه‌ترین برنامه‌های DKT کار آن در اتیوپی است، که در آن سربازان موظفند هربار که پایگاه را ترک می‌کنند باخود کاندوم حمل نمایند. باور بر این است که نرخ ابتلا به HIV در ارتش [[اتیوپی]]، حدود ۵٪، کمترین در بین ارتش‌های آفریقایی است.&lt;ref&gt;«Making a Business of Good Reproductive Health». Foundation Newsletter (The William and Flora Hewlett Foundation). 2008-01-11. Retrieved 2009-09-01&lt;/ref&gt;&lt;ref&gt;http://en.wikipedia.org/wiki/History_of_condoms%23Major_manufacturers&lt;/ref&gt;

== جستارهای وابسته ==
* [[لاتکس]]
* [[پیش گیری پزشکی]]
* [[پیش گیری اولیه]]
* [[کنترل بیماری]]

== منابع ==
{{پانویس|۲}}
{{ویکی‌انبار-رده|Condoms}}
{{سکس}}
{{داده‌های کتابخانه‌ای}}

[[رده:کاندوم]]
[[رده:آلت تناسلی مرد]]
[[رده:ایدز]]
[[رده:برندهای دارویی و پزشکی]]
[[رده:بهداشت در سکس]]
[[رده:بیماری‌های آمیزشی]]
[[رده:پیشگیری از اچ‌آی‌وی/ایدز]]
[[رده:داروهای ضروری سازمان بهداشت جهانی]]
[[رده:دستگاه تولید مثل مردانه در انسان]]
[[رده:فناوری پزشکی]]
[[رده:مارک‌های لوازم بهداشت فردی]]
[[رده:هپاتیت]]</text></page>