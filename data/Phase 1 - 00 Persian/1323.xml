<page><title>خط رقعه</title><text>'''خط رُقعه''' از شیوه‌ها یا قلم‌های بسیار رایج [[خوشنویسی]] در کشورهای عربی است. رقعه خطی است بین [[نسخ]] و [[خط دیوانی|دیوانی]].

[[پرونده:Ruq ah.gif|بندانگشتی|چپ|200px|سوره قدر به خط رقعه؛ به خط محمد علی كاتب غروی؛ خطاط ايرانی اهل تبريز]]

رُقعه به معنی نامه و پاره‌ای از چیزی و همچنین به معنی پیوند زدن و وصله زدن است.&lt;ref&gt;لغت نامه دهخدا&lt;/ref&gt; خط رقعه آمیخته‌ای است از خط نسخ و دیوانی که در دوران [[عثمانی]] گسترش یافت و پس از آن به سایر کشورها رفت. امروزه این خط در کشورهای عربی بسیار کاربرد دارد و جایگاه و مورد استفاده آن به عنوان خط تحریری و تا حدی مانند خط [[شکسته‌نستعلیق]] در ایران است.

== پیدایش و کاربرد ==
تاریخ پیدایش دقیقی برای این خط نمی‌توان گفت ولی آنچه مسلم است پس از خط دیوانی بوجود آمده و برای کوتاه نوشتن کلمه‌های دیوانی بدون حرکت پدید آمده است. در این خط شکل حرف‌ها را ساده و قوس‌ها و چرخش‌ها را کم کرده‌اند تا سرعت نوشتن زیاد شود.

خط رقعه آسانترین شیوه [[خوشنویسی اسلامی]] است اگر کسی این خط را به‌خوبی بیاموزد یادگیری خط دیوانی (همایونی) برای او چندان سخت نخواهد بود.&lt;ref&gt;تاریخ الخط و آدابه&lt;/ref&gt;

چون خلافت اسلامی به ترکان رسید توجه و عنایت ویژه‌ای به خط یدا کردند و تلاش آن‌ها به اندازه‌ای بود که چند نوع خط به وجود آوردند مانند: دیوانی، جلی دیوانی، و خط رقعه بود.&lt;ref&gt;فن الخط العربی - سید ابراهیم خطاط مصری&lt;/ref&gt;

نویسندهٔ کتاب "مصورالخط" می گوید: "خط رقعه به شیوه‌های گوناگون دیده می‌شود و شایستهٔ نوشتن قرآن و گفتارهای مقدس نیست. مستندات تاریخی گواهی می‌دهند که از زمان [[سلطان محمد فاتح]] (۸۵۵-۸۸۶) این خط پیدا شد. این خط را از جهت ارزش نمی‌توان در کنار خطهایی مانند [[خط محقق|محقق]]، [[خط ریحان|ریحان]]، [[ثلث]]، [[توقیع]]، [[رقاع]]، نسخ، نستعلیق و شکسته نستعلیق قرار داد چون که این اقلام، شان بزرگی دارند."&lt;ref&gt;اطلس خط&lt;/ref&gt;

در ایران نیز پس از پیروزی انقلاب ۱۳۵۷ خورشیدی، این خط در آثار [[گرافیک|گرافیکی]] از جمله [[پوستر|پوسترهایی]] که در رابطه با رویدادهای جهان اسلام تهیه می‌شوند نظیر [[هفته وحدت]] به‌کار رفته است. 

&lt;small&gt;
== پانویس ==
{{پانویس}}

== منابع ==
* فضائلی، حبیبالله، ''اطلس خط''، چاپ اول، اصفهان، مهرماه ۱۳۵۰، نشریه انجمن آثار ملی اصفهان، سال کوروش کبیر
* فضائلی، حبیبالله، ''تعلیم خط''، چاپ هفتم، انتشارات سروش، تهران، ۱۳۷۶
* لغت نامه دهخدا

&lt;/small&gt;

{{خوشنویسی در جهان اسلام}}
{{زبان و الفبای عربی}}

{{خط-خرد}}

[[رده:خوشنویسی اسلامی]]
[[رده:خوشنویسی خط عربی]]</text></page>