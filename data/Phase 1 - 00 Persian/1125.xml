<page><title>ولایت کاپیسا</title><text>{{coord|۳۵٫۰|N|۶۹٫۷|E|region:AF_type:adm1st|display=title}}
{{جعبه ولایت افغانستان
|نام‌رسمی= ولایت کاپیسا
|تصویر= Afghanistan-Kapisa.png
|اندازه‌تصویر= 
|برچسب‌تصویر= 
|استان= 
|نام‌های‌قدیمی=
|سال‌ولایت‌شدن=  
|جمعیت = ۴۰۶٬۲۰۰ نفر&lt;ref&gt;AREU "The Afghan Research Newsletter" Issue 25. April/May 2010&lt;/ref&gt;
|رشدجمعیت=
|تراکم‌جمعیت=۱۹۵
|زبان= [[فارسی]]
|مساحت=	۱۸۴۲ کیلومتر مربع
|ارتفاع=
|میانگین‌دما=
|میانگین‌بارش‌سالانه=
|شمارروزهای‌یخبندان=
|والی= 
|پیش‌شماره= 
|وب‌گاه= 
|شهرها= 
|ولسوالی‌ها= 
|علاقه‌داری‌ها= 
}}
'''کاپیسا''' ولایتی در شمال شرقی [[افغانستان]] است. مساحت این ولایت ۱۸۴۲ کیلومتر مربع است و جمعیت آن در سال ۲۰۰۹ حدود ۳۶۵ هزار نفر برآورد شده‌است. کاپیسا کوچکترین [[ولایت‌های افغانستان|ولایت افغانستان]] است اما بیشترین تراکم جمعیتی را پس از [[ولایت کابل|کابل]] دارد. مرکز ولایت کاپیسا شهر [[محمود راقی]] است و بیشتر مردم این ولایت به ترتیب از اقوام [[تاجیک]]، [[پشتون]]، [[پشه‌ای]] و [[مردم نورستانی|نورستانی]] هستند.

== واحدهای اداری ==
[[پرونده:Kapisa districts.png|240px|بندانگشتی|چپ|Districts of Kapisa.]]
این ولایت دارای واحدهای اداری زیر است:
* [[محمود راقی]] (مرکز ولایت و شهرداری (شاروالی) کاپیسا)
* شهرستان (ولسوالی) کوهستان ۱
* شهرستان (ولسوالی) کوهستان ۲
* بخشداری (علاقه داری) [[کوه‌بند]]
* شهرستان (ولسوالی) [[ولسوالی نجراب|نجراب]]
* شهرستان (ولسوالی) [[ولسوالی تگاب|تگاب]]
* بخش [[اله‌سای]]

== پیشینه ==
پیشینه کاپیسا به دوران کنشکای بزرگ امپراتور [[کوشانی]] و همچنان دوران بودایی یونان باختری می‌رسد که کاپیسا در آن زمان به عنوان پایتخت تابستانی کنشکا انتخاب شده بود.{{سخ}}
خمزرگر یکی از مرکزهای مهم آیین بودایی بوده و دو تندیس یافت‌شده بودا که از نشانه‌هایش آتش زبانه می‌کشد و از کف پایش آب فوران می‌کند از موری خمزرگر و دومی از سنجن بدست آمده‌است.

[[بگرام]] به محل شهر قدیمی در افغانستان اطلاق می‌شود که مورخان چینی آن را ''کیپیش'' و جغرافی‌نگاران یونانی ''کاپیسا'' یاد کرده‌اند. خرابه‌های آن در شصت کیلومتری جنوب غربی کابل واقع است و بین بستر رودخانه و باریک آب قرار دارد. در جلگه کاپیسا یا کوه دامن و بخصوص در برج عبدالله که آن را قلعه شاهی نامیده‌اند، توسط موسیو فوشه و مسیوها گن فرانسوی حفریاتی شده و آثار زیادی از تمدن بودایی در آن محل بدست آمده‌است. [[هیوئن تسنگ]] زائر چینی در خاطرات خود می‌نویسد که کاپیسا رویهمرفته دارای صد معبد و ششهزار شمن (راهب) بودایی بوده‌است.&lt;ref&gt;مشکور، محمد جواد: تحقیقی در تاریخ ادیان: دین بودا در ایران باستان. در: نشریه: «بررسی‌های تاریخی» تیر ۱۳۴۶ - شماره ۸&lt;/ref&gt;

[[کورش بزرگ]] (۵۳۰ - ۵۸۰ ق م) بنیان‌گذار حکومت هخامنشیان، از طریق [[گدروزیا]] به سرزمین هند حمله‌ور شد، اما تنها موفق به تصرف پاروپامیساده که بین [[هندوکش]] و [[رخج]] قرار داشت شد. [[پلینی]] چنین گزارش می‌کند که شهر مشهور کاپیسا (بگرام) در این حملات با خاک یکسان شد.&lt;ref&gt;خادمی ندوشن، فرهنگ: مروری کوتاه بر تاریخ شرق ایران از دوره هخامنشیان تا مرگ اسکندر. در نشریه: «دانشکده ادبیات و علوم انسانی دانشگاه تهران» زمستان ۱۳۸۱ - شماره ۱۶۴ (علمی-پژوهشی). ص۴۸۳.&lt;/ref&gt;

براساس گفتهٔ تاریخ‌نویسان چینی رئیس قبیله کوشان در سال‌های ۳۹ تا ۲۷ ق. م. کیو-تسیو-کیو نام داشت که پس از پیروزی بر چهار قبیلهٔ دیگر خود را [[کوشان‌شاه]] خواند. کیو-تسیو-کیو یا [[کوجولا کره کردفیزس]] پس از تصرف همهٔ ایالت بلخ با سپاه خود از هندوکش گذشت و نواحی کابل و کاپیسا را گشود و پس از آن تا کنارهٔ چپ رود سند پیش رفت و این سرزمین‌ها را از دست آخرین پادشاهان سکائی، جانشینان [[گندفر]] به درآورد و بنیاد شاهنشاهی کوشانی را در مشرق استوار کرد.&lt;ref&gt;مولایی افغانستانی، محمد سرور: کوشانیان در شاهنامه فردوسی. در نشریه: «یغما» تیر ۱۳۵۴ - شماره ۳۲۲.&lt;/ref&gt;

[[گروه طالبان]] در ۱۱ مهر ۱۳۷۵ ولایت کاپیسا را بدون مقاومتی تصرف کردند. این ولایت پس از گفتگوهای طالبان با فرماندار کاپیسا سقوط کرد.&lt;ref&gt;ملکی، قاسم: گاه‌شمار: رویدادهای کشورهای مستقل مشترک‌المنافع در پاییز ۱۳۷۵. در نشریه: «مطالعات آسیای مرکزی و قفقاز» زمستان ۱۳۷۵ - شماره ۱۶&lt;/ref&gt;

== جغرافیا ==

[[پرونده:Kushanshas-Hepthalites_565ad.jpg|بندانگشتی|چپ|240px|کاپیسا و سایر پادشاهی‌های کوشانی هپتالی در حدود سال ۵۶۵ میلادی]]
[[پرونده:Kapisa Province of Afghanistan.jpg|بندانگشتی|چپ|240px|ولسوالی تگاب در ولایت کاپیسا.]]
از سوی شرق کاپیسا [[ولایت لغمان]]، در سمت غرب آن [[ولایت پروان]]، شمال آن [[ولایت پنجشیر]] و بطرف جنوب آن [[ولایت کابل]] قرار دارد.
دریای (رودخانه) [[رود پنجشیر|پنجشیر]] از شمال به سوی جنوب و جنوب شرق در جریان بوده، ولایت کاپیسا را از ولایت پروان جدا می‌سازد. کوه‌های سنجن، خمزرگر، ریگ‌روان، بولغین و شیرخان‌خیل در این ولایت قرار گرفته‌اند.

اقلیم کاپیسا سرد و خشک معتدل است. میانگین سالانه بارندگی آن در حدود ۴۰۰ میلی‌متر می‌باشد. حیوانات وحشی مانند [[شغال زرد|شغال]]، [[خرس قهوه‌ای]]، [[کفتار خطدار]] و [[پلنگ]] در ارتفاعات کوهبندها و کوه‌های نجراب زیست دارند.{{سخ}}
خاک کاپیسا از خاک‌های چمنی و دشتی ترکیب گردیده‌است و منابع معدنی در ولایت کاپیسا عبارت است از ابرک، آهن و بریلیم.

آبیاری در این ولایت به وسیله جوی‌هایی صورت می‌گیرد که از رودخانه پنجشیر، رود شتل و رودخانهٔ غوربند سرچشمه می‌گیرند. نهرهای بزرگ این ولایت که در ولسوالی‌های مرکزی آن قرار دارد عبارت از نهر خواجه، نهر رزاق، نهر ریگروان و نهر افغان می‌باشد.

فراورده‌های کشاورزی در این ولایت عبارت از گندم، جو، جواری (ذرت)، برنج، پنبه و میوه‌های انگور، انار، توت، زردآلود، خربوزه و تربوز است و [[زعفران]] از اقلام مهم تجارتی در این ولایت محسوب می‌شود. بیشتر مردم کاپیسا کشاورز و مالدار (دامدار) هستند و حیوانات اهلی از قبیل  گاو، گوسفند و بز را نگهداری می‌نمایند.

== مردم ==
[[پرونده:Pashai_girl_in_Afghanistan,_wearing_distinctive_Pashai_clothing.jpg|راست|بندانگشتی|240px|یک دختربچه از قوم پشه‌ای در کاپیسا]]
[[پرونده:Police at School in Tagab, Kapisa, April 30, 2007 (DOD 2007070430-A-7096B-068).jpg|چپ|بندانگشتی|240px|دبستانی در کاپیسا که در آن پلیس افغانستان در حال آمادگی برای [[برنامه فعالیت مدنی]] است.]]

مردم کاپیسا از اقوام [[تاجیک]]، [[پشتون]]  ([[غلزایی]]) و [[قوم پشه‌ای|پشه‌ای]] (پشه‌ای‌ها گاهی بخشی از پشتوها طبقه‌بندی می‌شوند) و [[قوم نورستانی|نورستانی]] (قبایل کاتا و) هستند که اکثریت جمعیت کاپیسا را تاجیک‌ها تشکیل می‌دهد و به زبان‌های [[فارسی]]، [[زبان پشتو|پشتو]]، [[زبان پشه‌ای|پشه‌ای]] و [[زبان پراچی|پراچی]] صحبت می‌کنند. 

منازل مردم این سرزمین بشکل دیوار خشتی، سقف چوبی، دیوار سنگی و سقف چوب‌پوش ساخته می‌شود.

==فرهنگ==
بر اساس آمار سال ۲۰۰۷ در این ولایت ۲۰۲۹ مسجد، ۹۹ مدرسه و مرکز آموزشی، ۲ بیمارستان و ۳۵ کلینیک بهداشتی درمانی و یک دانشگاه به نام [[دانشگاه البیرونی]] فعال است.&lt;ref&gt;[http://www.nps.edu/programs/CCS/Docs/Executive%20Summaries/Kapisa%20Executive%20Summary.pdf Kapisa] Program for culture and conflict studies&lt;/ref&gt; این دانشگاه که در ولسوالی کوهستان واقع است و توسط [[احمد شاه مسعود]] ساخته شده، دوره‌هایی را در رشته‌های کشاورزی، مطالعات اسلامی، مهندسی، پزشکی و ادبیات ارائه می‌کند. 

در گذشته یک کارخانه نساجی و سینما نیز در این ولایت وجود داشت که در دوران [[جنگ شوروی در افغانستان]] از میان رفتند.

== جستارهای وابسته==
[[ولایت‌های افغانستان]]

== منابع ==
{{پانویس}}

{{ویکی‌سفر}}
{{ویکی‌انبار-رده|Kapisa Province}}

== پیوند به بیرون ==
* [http://www.kapisa.gov.af/ ولایت کاپیسا، افغانستان]

{{ولایت‌های افغانستان}}
{{ولسوالی‌های افغانستان}}
{{ولسوالی‌های ولایت کاپیسا}}

[[رده:ولایت کاپیسا]]
[[رده:تاریخ افغانستان پیش از اسلام]]
[[رده:منطقه‌های تاریخی افغانستان]]
[[رده:ولایت‌های افغانستان|کاپیسا]]</text></page>