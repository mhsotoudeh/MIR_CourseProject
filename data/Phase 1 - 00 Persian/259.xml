<page><title>میترائیوم</title><text>'''میترائیوم''' به پرستشگاه‌های پیروان آیین [[مهرپرستی|میترائیسم]] گفته می‌شود. در فارسی در برخی منابع، این واژه به «'''مهرابه'''» ترجمه شده است. آبه به معنی جای گود است.

== انواع میترائیوم ==
تصور بر آن بوده که [[میتراس]] در یک غار گاو را که به اعتقاد مهرپرستان منشأ بوجود آمدن آفرینش است کشته و از گوشت و خون آن گاو گیاهان وموجودات بوجود آمده‌اند پس به همین دلیل اعمال و مناسک خود را که از مهم‌ترین آن‌ها قربانی کردن گاو بود در غار انجام می‌دادند.

=== میترائیوم‌های غاری ===
در جاهایی که غار طبیعی وجود داشت از همین غارها برای نیایش استفاده می‌شد. میترائیوم‌ها در بیشتر دوران‌ها به صورت معابد پنهانی بودند؛ و دور از شهرها و گذرها ساخته می‌شد.

=== میترائیوم‌های زیرزمینی ===
در جاهایی که غار طبیعی وجود نداشته زمین را به مانند غاری می‌کنده‌اند. مهرابه‌های زیر زمینی در عمق و انتها توسعه زیادی پیدا نکرده بود.

=== میترائیوم‌های روزمینی ===
در جاهایی که امکان کندن زمین نبوده‌است یا این که آب روان در آن جاری بوده سعی می‌کردند که میترائیوم را نزدیک آب روان بسازند.

== معماری میترائیوم ==
در ورودی مهرابه را بیشتر به سمت شرق می‌ساختند.
ساختمان مهرابه‌ها از یک ورودی سپس دهلیز درونی که به سه راهرو منتهی می‌شد تشکیل شده‌است. تالار روبرویی بزرگ بوده و تالار اصلی معبد بوده‌است. دو راهرویی که در سمت چپ و راست قرار داشتند تنگتر بوده و سقف آن هم کوتاهتر است. [[مهراب]] بالای تالار اصلی قرار می‌گرفت و عبارت است از گودی اندکی در دیوارکه نقش مهر (و گاهی مجسمه او) در حال کشتن گاو در آن دیده می‌شد دو [[مهربان]] نیز در دو سوی او دیده می‌شدند. در دو طرف تالار اصلی نیمکتهایی سنگی قرار می‌دادند.

روشنی مهرابه از روزنه‌های کوچک سقف و یا پنجره‌های باریک تأمین می‌شد، به طوری که فضای مهرابه تقریباً تاریک بود؛ و این برای آن بود که حالت اصلی غار حفظ شود.
مهرابه‌ها را کوچک می‌ساختند به طوری که مهریان تنگ در کنار هم قرار گیرند. دیواره‌های مهرابه‌های اروپا از نقاشیهای دیواری آیین مهر پر است.

== مهرابه‌های بازمانده ==
در [[اروپا]] بیشتر مهرابه‌هایی که مخفی نبودند به [[کلیسا]] تبدیل شدند یا در واقع روی بقایای آن‌ها کلیسا ساخته شد.
در [[ایران]] نیز بسیاری از مهرابه‌ها به کلیسا، [[مسجد]]، [[آتشکده]]، [[امامزاده]]، [[خانقاه]]، [[قدمگاه]] و... تبدیل شده‌اند.

&lt;center&gt;
&lt;gallery caption="نگارخانه" widths="150px" heights="150px" perrow="5"&gt;Image:Ostia Antica Mithraeum.jpg|مهرابه‌ای در شهر باستانی اوستیا در [[ایتالیا]]
Image:Mithraeum - Fertorakos.JPG|یک میترائیوم متعلق به قرن سوم میلادی در [[مجارستان]]
Image:Bible museum - Mithrasheiligtum.jpg|یک میترائیوم بازسازی شده در شهر [[نیمیخن|نَیمِیخِن]] [[هلند]] (موزه کتاب مقدس)
Image:Mithrastemple1.jpg|معبد میترایی کشف شده در خیابان ''[[والبروک]]'' شهر ''[[لندن]]''
Image:Brocolitiamithraeum.jpg|میترائیومی در روستای کارابورگ در شمال شرق [[انگلستان]]
&lt;/gallery&gt;&lt;/center&gt;

== منابع ==
ورمازرن، مارتین، آیین میترا، چشمه ۱۳۸۳

حامی، احمد، بغ مهر ۲۵۳۵

[[رده:مهرپرستی]]</text></page>