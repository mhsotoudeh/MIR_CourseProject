<page><title>مراکش</title><text>{{coord|34|02|N|6|51|W|type:country|display=title}}
{{دیگر کاربردها}}
{{جعبه اطلاعات کشور|
نام اصلی = ⵜⴰⴳⴻⵍⴷⵉⵜ ⵏ ⵎⵓⵔⴰⴽⵓⵛ{{سخ}}تاگلدیت نـ موراکوش{{سخ}}المملکة المغربیة|
نام فارسی رسمی = پادشاهی مراکش |
نام عادی = مراکش، مغرب|
تصویر پرچم = Flag of Morocco.svg |
تصویر نشان ملی = Coat_of_arms_of_Morocco.svg |
شعار ملی = الله، وطن، ملک |
سرود ملی = [[سرود شریفین]] |
نقشه = Morocco in its region (all claimed).svg |
پایتخت = [[رباط]] |latd=34|latm=02|latNS=N|longd=6|longm=51|longEW=W|
بزرگ‌ترین شهر = [[کازابلانکا (شهر)|کازابلانکا]] |
زبان رسمی = [[زبان آمازیغی|آمازیغی]] و [[عربی]] |
نوع حکومت = [[پادشاهی مشروطه]] |
نوع حاکمان = • [[پادشاه]]{{سخ}}• [[نخست وزیر]] |
نام حاکمان = [[محمد ششم (مراکش)|محمد ششم]]{{سخ}}[[عبدالله بنکیران]] |
نحوه تشکیل = اتحاد |
موارد منجر به تشکیل = [[سلسله سعدی]]{{سخ}}[[سلسله آلاوتی]]{{سخ}}استقلال از [[فرانسه]]{{سخ}}استقلال از [[اسپانیا]] |
تاریخ تشکیل =[[۱۵۵۴ (میلادی)|۱۵۵۴]]{{سخ}}[[۱۶۶۶ (میلادی)|۱۶۶۶]]{{سخ}}[[۲ مارس]] [[۱۹۵۶ (میلادی)|۱۹۵۶]]{{سخ}}[[۷ آوریل]] [[۱۹۵۶ (میلادی)|۱۹۵۶]] |
مساحت = ۴۴۶٬۵۵۰ |
رتبه مساحت = ۵۷ام |
درصد آبها = ۲۵۰ |
سال برآورد جمعیت = [[۲۰۰۸ (میلادی)|۲۰۰۸]] |
جمعیت = ۳۱٬۳۵۲٬۰۰۰ |
رتبه جمعیت = ۳۷ام |
تراکم جمعیت = ۷۰ |
رتبه تراکم جمعیت = ۸ام |
سال تولید ناخالص داخلی = [[۲۰۰۷ (میلادی)|۲۰۰۷]] |
تولید ناخالص داخلی = ۱۲۶٫۹۴۳ بیلیون [[دلار]] |
رتبه تولید ناخالص داخلی = ۵۴ام |
سرانه تولید ناخالص داخلی = ۴٬۰۹۳ [[دلار]] |
رتبه سرانه تولید ناخالص داخلی = ۱۰۹ام |
سال شاخص توسعه انسانی = [[۲۰۰۷ (میلادی)|۲۰۰۷]] |
شاخص توسعه انسانی = ۰٫۶۴۶ |
رتبه شاخص توسعه انسانی = ۱۲۶ام |
وضع شاخص توسعه انسانی = &lt;span style="color:#009900;"&gt;بالا&lt;/font&gt; |
واحد پول = [[درهم مراکش]] |
کد واحد پول = MAD |
منطقه زمانی = WET |
منطقه زمانی تابستانی = WEST |
utc = +۰ |
dst = +۱ |
کد بین‌المللی خودرو = |
دامنه اینترنتی = [[.ma]] |
پیش‌شماره تلفنی = ۲۱۲ |
 |
}}

'''مَراکِش''' یا '''مغرب''' (به [[زبان آمازیغی|آمازیغی]]: '''Murakuc'''، '''موراکوش'''، '''ⵎⵓⵔⴰⴽⵓⵛ'''، به [[زبان عربی|عربی]]: المغرب)، کشوری است در شمال غربی [[آفریقا]]. مراکش ساحلی طولانی با [[اقیانوس اطلس]] دارد که از شمال به [[جبل‌الطارق]] و [[دریای مدیترانه]] می‌رسد. کشور مراکش از سوی خاور با کشور [[الجزایر]]، از غرب با [[اقیانوس اطلس]]، از جنوب با کشور [[موریتانی]] و از شمال با دریای [[مدیترانه]] همسایه‌است.

مراکش ادعای مالکیت [[صحرای غربی]] را داردو بخش عمده‌ای از آن را از سال [[۱۹۷۵ (میلادی)|۱۹۷۵]] اداره کرده‌است. وضعیت صحرای غربی هنوز مورد اختلاف و مناقشه‌است.

پایتخت مراکش شهر [[رباط]] است.

== نام ==
نام مراکش از نام پایتخت کهن یعنی [[مراکش (شهر)|شهر مراکش]] برگرفته شده است، که واژه‌ای [[زبان آمازیغی|بربر]] به معنای «سرزمین خدا» است.&lt;ref&gt;{{یادکرد وب | عنوان=Regions of Morocco | نشانی=http://www.statoids.com/uma.html | تاریخ بازبینی=۱۷ فوریه ۲۰۱۳}}&lt;/ref&gt; نام Morocco در انگلیسی هم تغییر یافته واژه مراکش است. تا همین چند دهه اخیر هم این سرزمین در زبان عربی مراکش خوانده می‌شد.

نام «مراکش» در فارسی امروز معمولتر از «مغرب» است زیرا نام بین‌المللی پادشاهی مغرب مراکو است که برگرفته از نام مراکش است بنابراین کاربرد نام مراکش بجای مغرب در زبان فارسی بهتر است بویژه اینکه دولت آن کشور نام رسمی بین‌المللی مراکو را به رسمیت می‌شناسد و نه نام عربی المغرب. ترکیه تنها کشور دنیا است که از پادشاهی مراکش با نام کشور فاس نام می‌برد.

[[ابوالحسن نجفی]] در ''[[غلط ننویسیم]]'' می‌نویسد: «[این کشور] در قدیم ''مغرب'' نامیده می‌شده [...] ''مراکش'' فقط ایالتی از این کشور، [...] و نیز نام کرسی این ایالت است. علت این اطلاق جزء بر کلّ ظاهراً این بوده که در دوران اخیر کلمهٔ ''مغرب'' به کشورهای اروپا و آمریکا اطلاق شده‌است و در کتابهای فارسی، برای رفع ابهام، لفظِ ''مراکش'' را بر کلّ کشور ''مغرب'' تعمیم داده‌اند. [...] باید دانست که هم در متون گذشتهٔ فارسی و عربی و هم در اصطلاح امروزهٔ کشورهای عربی‌زبان، نام این کشور ''مغرب'' است و نه ''مراکش''.»

== تاریخ ==
[[پرونده:Volubilis Nest 01.jpg|بندانگشتی|230px]]
{{نوشتار اصلی|تاریخ مراکش}}

=== تاریخ کهن ===
قبایل [[بربری]] یا [[آمازیغ]] ساکن منطقه شمال آفریقا از دیرباز دارای روابطی گسترده با ملل و تمدنهای کهن [[فنیقی]]، [[کارتاژ]]ی، رومانی، [[وندال]]ی و بیزانسی بوده‌اند. با این وجود هیچ‌یک از این تمدنها توانائی تسلط کامل بر منطقه را نداشتند. چرا که قبایل ساکن آن دارای صفات متمایزی چون ایستادگی و مقاومت و همچنین آزادی‌خواهی و پایبندی به فرهنگ و زبان خود بودند.

با رسیدن دعوت اسلامی به آن منطقه در سال ۵۰ هجری قمری (برابر سال ۶۶۵ میلادی) ساکنان منطقه با اهداف اسلامی آشنا گشته و در نتیجه دین اسلام را پذیرا شدند.

اسلام سرانجام در سال ۱۷۰ هجری قمری (برابر سال ۷۸۶ میلادی) و بطور مشخص پس از گریز یکی از نوادگان محمد، پیامبر اسلام، معروف به مولا ادریس بن عبدالله بن الحسن بن الحسن ابن علی از دست حاکمان عباسی بغداد به صورت ریشه‌ای و بنیادین در منطقه گسترش یافته تا اینکه مراکشیان وی را به امیرالمؤمنین بودن برگزیده و پس از بیعت و اعلام وفاداری، با کمک او نخستین دولت اسلامی مستقل از خلافت مشرق عربی را بر پا نمودند که نام دولت [[ادریسیان]] را به خود گرفت.

ساکنان و حکمرانان مراکش، گذشته از تفاوتهای قبیله‌ای و ریشه‌ای خود همواره کوشیده بودند تا دین اسلام را نه تنها در سراسر کشور بلکه در مناطق جنوب و دیگر سرزمینهای آفریقایی و همچنین در مناطق شمال و کشورهایی همچون اسپانیا، پرتغال و جنوب فرانسه گسترش دهند.

=== تاریخ معاصر ===
[[پرونده:LocationMorocco striped.png|چپ]]
سالهای ۱۹۱۲–۱۸۷۳ مصادف با حکومتهای حسن اول، عبدالعزیز و مولای حفیظ است. این دوران در پرتو رقابت قدرتهای بزرگ استعماری، مراکش استقلال خود را حفظ می‌کند. لیکن در سال ۱۹۱۲ پس از موافقتنامه‌های الجزیره (۱۹۰۶ م)، فرانسه بخش عظیمی از مراکش را اشغال می‌کند و از این سال به بعد مبارزه علنی مردم علیه سلطه فرانسه تحت رهبری عبدالکریم خطاب آغاز می‌گردد. در سال ۱۹۲۷ میلادی، محمدبن یوسف ([[محمد پنجم]]) به تخت سلطنت می‌نشیند و بعلت مخالفت با سلطه فرانسویان بدون اینکه خواهان گسستن کامل از فرانسه باشد تبدیل به یک چهره ملی می‌گردد که در آینده به پدر استقلال مراکش شهرت می‌یابد. فرانسه که حاضر به پذیرش استقلال مراکش نبود کوشید از برخی گروه‌ها علیه محمد پنجم استفاده نماید که در رأس آنها الجلاوی بود.

از این‌رو به خواسته هواداران الجلاوی که خواستار عزل محد پنجم بودند جواب مثبت داد و محمدپنجم را بهمراه خانواده‌اش به [[ماداگاسکار]] تبعید نمود. تبعید محمد پنجم نقش مثبتی در تحقق استقلال این کشور ایفاد نمود و مردم خواستار بازگشت وی و اعلام استقلال کشور شدند. از طرفی قیام الجزایر علیه فرانسه عاملی در جهت تضعیف حضور فرانسه در مراکش گردید و فرانسه بمنظور جلوگیری از سرایت این قیام بر تمامی منطقه و فشارهای مردمی در داخل بتدریج زمینه را برای پذیرش خواست عمومی مردم مراکش فراهم نمود. در ۱۶ نوامبر ۱۹۵۵ محمد پنجم به کشور بازگشت و در ۳ مارس ۱۹۵۶ فرانسه استقلال کشور مراکش را به رسمیت شناخت. پس از استقلال مراکش ملک محمد پنجم (تا مارس ۱۹۶۱)، ملک حسن دوم (تا ژوئیه ۱۹۹۹) بر تخت سلطنت می‌نشینند و از این پس تا کنون نیز ملک [[محمد ششم]] بر این کشور حکومت دارد.

=== گاهشمار رویدادهای مراکش{{نشان|mincom}} ===
{{دودمان‌های مراکش}}
* قرن هفتم پس از ورود عربها مولای ادریس حکومت اسلامی برپانمود.
پس از تشکیل دولت [[ادریسیان]]، بدین سوی، مراکش شاهد حکمرانی دودمان‌های متعددی به شرح زیر بوده‌است:
* (۱۶۶۶ - تا دوران معاصر) دودمان [[علویان (شمال آفریقا)|علوی]] ۱۰۵۵ م - ۱۱۴۷ م) که در طول مدت حکمرانی نفوذ خود را در سراسر مغرب عربی بزرگ و اسپانیا و پرتغال گسترش داده بودند، و سپس سلسله موحدون (۱۱۴۷ م- ۱۲۶۹ م) و سپس سلسله مرینیان (۱۲۶۹ م - ۱۵۵۴ م) که معاصر شکست مسلمانان در [[اندلس]] بوده‌اند و در زمان ایشان بود که شهرهای مراکشی [[سبته]] و [[ملیلیه]] و [[طنجه]] از سوی اسپانیا اشغال شد و سپس دودمان [[سعدیون]] (۱۵۵۴ م- ۱۶۶۰ م) که خاستگاه صحرایی و بربری دارند در این کشور به فرمانروایی رسید؛ و در این دوره پرتغالیها شکست خورده و سلطه آنان به پایان رسید.
از سال ۱۶۶۰ میلادی سلسله شرفای علوی توسط مولای رشید در مراکش بنیان گذارده شدکه حکومت کنونی این کشور و حاکمان آن از همین دودمان بشمار می‌آیند.
* ۱۸۶۰ - اختلاف با اسپانیا بر سر شهر سبته
* ۱۸۸۴ - اسپانیا در سواحل مغرب مستعمره ایجاد می‌کند
* ۱۹۰۴ - فرانسه و اسپانیا بر سر موضوع مناطق تحت حاکمیت در مغرب به توافق می‌رسند.
* ۱۹۰۶ - کنفرانس الجزیراس در خصوص چگونگی تعرفه بین فرانسه و اسپانیا در منطقه
* ۱۹۱۲ - قرارداد فاس برای قیمومیت مراکش توسط فرانسه
* ۱۹۲۱–۶ قیام ریف و سرکوب آن توسط اسپانیا و فرانسه
* ۱۹۵۶ استقلال مراکش
* ۱۹۵۷. ملک محمد پادشاه اعلام می‌شود.
* ۱۹۶۱ - مرگ ملک محمد و جانشینی حسن دوم
* ۱۹۶۳ - اولین انتخابات
* ۱۹۶۵ - اعلام وضعیت نظامی و فرار مهدی بن برکه به الجزایر
* ۱۹۷۱ - کودتای ناکام نظامیان صخیرات
* ۱۹۷۳ - قیام [[پولیساریو]] علیه اسپانیا
* ۱۹۷۵ - راهپیمایی ۳۵۰ هزار نفری برای تصرف شهر عیون و صحرای غربی
* اسپانیا از صحرا خارج شد و صحرا را به مراکش و موریتانی واگذار نمود..
* ۱۹۷۶ - نبرد الجزایر و مراکش
* ۱۹۸۳ - دیدار رهبران الجزایر و مراکش
* ۱۹۸۴ - مراکش در اعتراض به حضور پولیساریو سازمان وحدت آفریقا را ترک کرد.
* ۱۹۸۸ - برقراری روابط دیپلماتیک بین الجزایر و مراکش
* ۱۹۹۱ - آتش‌بس بین پولیساریو و مراکش
* ۱۹۹۸ - اولین دولت توسط مخالفان شاه حسن تشکیل می‌شود
* ۱۹۹۹: درگذشت [[شاه حسن دوم]] بر تخت‌نشینی محمد ششم
* ۲۰۰۱ - بازدید ملک محمد از صحرا
* ۲۰۰۲- موافقت اسپانیا و مراکش در خصوص جزیره پرخیل و عادی سازی روابط دو کشور
* ۲۰۰۲ - کشف توطئه بمب گذاری در تنگه جبل طارق
* ۲۰۰۳ می۱۶–۴۱ نفر در عملیات انتحاری در کازابلانکا به قتل رسیدند.
* ۲۰۰۴ قرارداد تجارت آزاد با آمریکا
* اکتبر ۲۰۰۵ کشته شدن ۱۴ مهاجر سری در ملیله توسط مرزبانان اسپانیا و مراکش
* ژانویه ۲۰۰۶ ملک محمد گزارش هیئت عدالت و سازش مبنی بر اینکه ۶۰۰ نفر در دوره ملک حسن به قتل رسیده‌اند و شایسته اعاده آبرو و جبران خسارت هستند را تأیید کرد.

== جغرافیا ==
کشور پادشاهی مراکش که در زبان عربی به آن «المملکه المغربیه» گفته می‌شود نخستین کشور شکل گرفته مغرب مسلمان است. این کشور در ایران به نام «مراکش» شناخته می‌شود. در سازمانهای بین‌المللی از جمله سازمان ملل متحد برحسب مورد زبانی، بنام Maroc یا Morocco است چرا که واژه مغرب، مفهوم گسترده «مغرب بزرگ» (شامل کشورهای الجزایر، تونس و مراکش) را افاده می‌کند. مراکش نزدیکترین کشور آفریقایی به اروپا است که به وسیله تنگه [[جبل الطارق]] از آن جدا می‌گردد. فاصله میان مراکش و اسپانیا حدود ۱۵ کیلومتر است.

مهم‌ترین بندرهای مراکش عبارت‌اند از: [[کازابلانکا]] (دارالبیضاء)، [[طنجه]]، [[ناظور]]، [[محمدیه]]، [[آسفی]] و [[اگادیر]].
مهم‌ترین شهرهای مراکش نیز: رباط (پایتخت سیاسی _ اداری)، کازابلانکا (دارای مرکزیت اقتصادی _ تجاری)، [[فاس]] (دارای نوعی مرکزیت مذهبی - فرهنگی)، [[مراکش (شهر)|مراکش]] (دژ فرهنگ [[بربر]])، طنجه، [[اگادیر]] (شهرهای توریستی)، [[ایفرن]]، [[مکناس]]، وجده، [[تطوان]]، محمدیه، قنیطره (کنیترا) هستند.

همچنین [[فهرست شهرهای مراکش]] را ببینید.

=== جغرافیای طبیعی ===
[[پرونده:Palmeraie de Tinerhir Vallée du Todra.Maroc.jpg|بندانگشتی|230px]]
* [[جغرافیای طبیعی مراکش]]
مراکش در دورترین قسمت شمال غربی قاره آفریقا واقع شده‌است. از شمال به دریای مدیترانه و جبل الطارق (۴۶۸ کیلومتر) و از غرب به اقیانوس اطلس (۲۷۰۰ کیلومتر) منتهی می‌شود. این کشور از شرق با الجزایر (۱۵۵۹ کیلومتر) و از جنوب با سرزمین مورد اختلاف صحرای غربی (۴۴۳ کیلومتر) هم‌مرز است. بر اساس نظر دولت و مردم مراکش که صحرای غربی را به طور تاریخی از آن خود می‌دانند، این کشور در جنوب با [[موریتانی]] هم‌مرز می‌گردد.

شایان ذکر است دو شهر سبته و ملیلا که مشرف بر دریای مدیترانه هستند در حاکمیت ۵ قرنی اسپانیا قرار دارند و از نظر دولت مراکش این دوشهر و چند جزیره کوچک دیگر متعلق به آنها است اما اسپانیا این سرزمینها را اسپانیایی می‌داند که در این صورت ۳/۶ کیلومتر به خاطر شهر سبته و ۶/۹ کیلومتر به خاطر شهر [[ملیلا]] مرز زمینی با اسپانیا وجود دارد.

بطور کلی مراکش دارای آب و هوایی معتدل و بارانی است. این کشور در مناطق شمالی تحت تأثیر آب و هوای مدیترانه‌ای و در مناطق غربی و شمال غرب متأثر از آّب و هوای اقیانوس اطلس است. در مناطق داخلی، مراکش دارای آب و هوای قاره‌ای بوده و در رشته کوه‌های اطلس بارش برف و باران بیشتر می‌شود. مناطق جنوبی دارای آب و هوای گرم و بیابانی است.

=== جغرافیای انسانی ===
جمعیت مراکش (با احتساب صحرای غربی) حدود ۳۱ میلیون نفر است که ۴۹/۸ درصد را مردان و ۵۰/۲ درصد را زنان تشکیل داده‌اند از این تعداد جمعیت ۴۳ درصد در مناطق روستایی و ۵۷ درصد در مناطق شهری زندگی می‌کنند. تراکم جمعیت در هر کیلومتر مربع ۴۱ نفر، میانگین نفرات خانوار ۴/۵ و نرخ رشد سالیانه جمعیت ۶۴/۱ درصد است. میزان بیسوادی در کشور نیز حدود ۵۰ درصد جمعیت است که نرخ بیسوادی در زنان ۶۲ درصد و در مردان حدود ۳۸ درصد است. نرخ بیکاری در این کشور بالغ بر۲۲ درصد جمعیت فعال است.

=== جغرافیای سیاسی ===
مراکش در ساحل جنوبی دریای مدیترانه و جنوب تنگه جبل الطارق قرار دارد که توسط آن ارتباط میان دریای مدیترانه و اقیانوس اطلس فراهم می‌شود. از سویی مراکش از جایگاهی راهبردی در میان کشورهای شمال آفریقا برخوردار است چرا که علاوه بر واقع شدن در حوزه جنوبی دریای مدیترانه و جنوب تنگه جبل الطارق و نزدیکی به اروپا (نزدیکترین کشور آفریقایی به اروپاست)، این کشور در مجاور اقیانوس اطلس است اندوخته عظیم ماهیان گوناگون در آبهای نزدیک به این سرزمین قرار دارند. دسترسی به دریای آزاد و وجود منابع عظیم فسفات و دیگر مواد کانی بر اهمیت مراکش می‌افزاید و چنانچه صحرای غربی را به‌عنوان بخشی از این کشور در نظر بگیریم بر امکانات راهبردی آن افزوده می‌گردد چرا که صحرای غربی دارای ذخایر نفتی، فسفات و گاز است و ذخایر ماهیان [[اقیانوس اطلس]] در آبهای مجاور صحرای غربی بسیار غنی است.

== شهرهای بزرگ مراکش ==
{{شهرهای بزرگ مراکش}}

== ساختار سیاسی ==
{{نوشتار اصلی|ساختار سیاسی مراکش}}

پس از استقلال مراکش (۳ مارس ۱۹۵۶)، نخستین قانون اساسی کشور در دسامبر۱۹۶۲، با برگزاری [[همه‌پرسی]] به تصویب رسید. مطابق این قانون اساسی پادشاه بالاترین مرجع چه از نظر سیاسی و چه از نظر مذهبی قلمداد می‌شود. پادشاهی مراکش حدود ۱۲ قرن عمر دارد و از ابتدا نیز با مذهب آمیخته بوده‌است. در واقع قانون اساسی مذکور درخصوص مرجعیت سیاسی _ مذهبی پادشاه آنچه را که قبلاً وجود داشت در قالب قانون درآورد. قانون اساسی مراکش در مقاطع سالهای ۹۶، ۹۲، ۸۰، ۷۲، ۷۰ ویرایش‌ها و پیرایش‌هایی به خود دید که مهم‌ترین تغییر آن مربوط به سال ۱۹۹۶ است که پارلمان مراکش دومجلسی گردید. قانون اساسی کنونی (در همه‌پرسی مورخ ۱۳ سپتامبر ۱۹۹۶ به تصویب رسید) قانون اساسی کنونی دارای یک دیباچه و صد و هشت اصل است که در سیزده بخش تنظیم گردیده‌است. بر پایه اصل یکم مراکش دارای نظام پادشاهی مشروطه، دمکراتیک و اجتماعی و مطابق اصل دوم، حاکمیت از آن مردم است.

برای اطلاعات بیشتر در مورد ساختار پارلمانی و احزاب در مراکش [[پارلمان و احزاب مراکش]] را ببینید.

همچنین مراکش عضو سازمانهای بین‌المللی زیر است: {{چپ‌چین}} ABEDA, ACCT, AfDB, AFESD, AMF, AMU, EBRD, FAO, G-۷۷، IAEA, IBRD, ICAO, ICC, ICCt (signatory)، ICFTU, ICRM, IDA, IDB, IFAD, IFC, IFRCS, IHO, ILO, IMF, IMO, Interpol, IOC, IOM, IPU, ISO, ITU, LAS, MIGA, MINUSTAH, MONUC, NAM, OAS (observer)، OIC, OIF, OPCW, OSCE (partner)، PCA, UN, UNCTAD, UNESCO, UNHCR, UNIDO, UNITAR, UNOCI, UPU, WCL, WCO, WHO, WIPO, WMO, WToO, WTO
{{پایان چپ‌چین}}

== اوضاع فرهنگی ==
مراکش در فرایند تاریخی خود همواره از فرهنگی نسبتاً غنی و متنوع برخوردار بوده و هر نقطه آن نیز ضمن وابستگی به این میراث فرهنگی، ویژگیهای خاص خود را دارا بوده‌است. جمعیت این کشور از دو قوم سامی عرب و بربرآمازیغ تشکیل شده که علاوه بر نقاط مشترک از جمله دین اسلام، میراث بر فرهنگ خاص خود هستند. بربرهای مراکش در تشکیل و تداوم فرهنگ و تمدن سازی کشور خود بمیزان اعراب شریک بوده‌اند. از لحاظ تاریخی، مراکش در زمان هارون الرشید از سلطه بغداد خارج شده و تحت تسلط ترکان عثمانی نیز درنیامد. از این‌رو با حفظ عنصر اسلامی ـ ملی، بر فرهنگ مراکشی خود تأکید ورزیده‌است.

مراکش تنها کشور در جهان عرب است که از سوی امپراتوری عثمانی مورد هجوم و تسخیر قرار نگرفت. بطور کلی می‌توان اذعان داشت که مراکش در مسیر تاریخی خود، از تبادلات فرهنگی با بیگانگان جز آنچه را که خودشان خواسته‌اند، سرباز زده‌اند و هویت فرهنگی خویش را در اولویت اول قرار داده‌اند. مردم مراکش همواره تلاش نموده‌اند در گذر زمان به سنتهای مذهبی ـ ملی خود حتی در پوشیدن لباس سنتی خود، پایبند باشند.

=== هنر در مراکش ===
== سینما در مراکش ==
=== موسیقی در مراکش ===
=== دین در مراکش ===
مطابق اصل ششم قانون اساسی مراکش، دین رسمی کشور اسلام است. قانون اساسی در نوع مذهب سکوت اختیار کرده لیکن از دیرباز (قرن ۱۱ میلادی) [[مذهب مالکی]] (امام مالک بن انس) در این کشور مستقر گشته و اکثریت قریب به اتفاق مردم پیرو مکتب فقهی امام مالک هستند. حاکمیت نیز تأکید زیادی بر وحدت مذهبی به‌عنوان یکی از پایه‌های وحدت مردم دارد. در مراکش تعداد اندکی مسیحی و یهودی زندگی می‌کنند.
قسمت اعظم [[یهودیان مراکش]] حدود ۲۵۰ هزار نفر که در حال حاضر نسل آنها در اسرائیل به ۹۰۰ هزار نفر می‌رسد در زمان ملک حسن دوم به اسرائیل مهاجرت کردند. [[یهودیان]] فعلی در شهر [[کازابلانکا]] و مراکش مکناس و فاس و طنجه و صویره و رباط و سلا اقامت دارند. بر پایه اصل ششم قانون اساسی، دولت موظف است آزادی انجام امور مذهبی را برای همگان تضمین نماید.

شهر فاس از دیرباز و حتی از زمان تأسیس توسط دودمان ادریسیان، شهری مذهبی بوده و جهت آموزش فقه مالکی و علوم قرآنی بنیاد نهاده شده‌است. حوزه علمیه شهر فاس که «[[جامعه القرویین]]» نام دارد از بزرگ‌ترین حوزه‌های علمی مراکش است و طلاب تربیت شده در این حوزه به سراسر کشور و حتی دیگر نقاط اتحادیه مراکش بزرگ جهت تبلیغ مذهبی اعزام می‌شوند. حوزه علمیه دیگری بنام «مولای یوسف» در شهر مراکش که در واقع دژ فرهنگ اسلامی ـ بربری است، وجود دارد.

بدیهی است که علماء و فضلای برخاسته از این حوزه‌های علمیه بویژه در شهر فاس در حکومتها نقش و مشارکت داشته‌اند. مشایخ صوفیه که عمدتاً از نژاد بربرند، دارای استقلال شخصی و نیز نفوذ و پایگاه مردمی دارند. مردم مغرب و مسلمانان مالکی نسبت به سایر شاخه‌های اسلام از تسامح و بردباری بیشتری برخوردارند این شاخه از اسلام با نمادهای شیعی ستیز ندارند و بطور کلی مردم عموماً نسبت به ایران احترام قائل هستند و آن را بلاد فارس و سرزمین [[سلمان فارسی]] می‌دانند و سلمان نزد آنها از احترام ویژه‌ای برخوردار است.

=== رسانه‌های گروهی ===
الف - رادیو و تلویزیون: برنامه‌های رادیو و تلویزیون در حال حاضر اکثر مناطق پادشاهی مراکش را در بر می‌گیرد وقتی از چارچوب سرزمین ملی نیز فراتر رفته و برخی مناطق جهان را می‌پوشاند. پخش برنامه رادیویی مراکش از سال ۱۹۲۸ میلادی آغاز شده‌است و زبانهای پخش برنامه رادیویی عربی، فرانسه، اسپانیایی و بربری است همچنین یک رادیویی خصوصی تحت عنوان [[رادیو بین‌المللی مدیترانه]] (RMI) در سال ۱۹۸۰ میلادی بر اساس اراده مشترک مراکش و فرانسه تأسیس شد که به دو زبان عربی و فرانسه برنامه پخش می‌کند. تلویزیون مراکش (TVM) نیز در سال ۱۹۶۲ میلادی راه‌اندازی رسمی گردید. همچنین کانال دوم تلویزیون مراکش (۲ M) در مارس ۱۹۸۹ میلادی تأسیس شد. این کانال از جهت کیفیت برنامه و نیز از جهت شکل ارائه برنامه‌ها در حد بسیار بالایی است.

ب - مطبوعات: حدود ششصد و پنجاه عنوان نشریه به زبانهای عربی و فرانسوی منتشر می‌گردد که غالباً متعلق به احزاب و گروه‌های سیاسی یا دولتی است. نام روزنامه‌های اصلی و مهم مراکش در [[فهرست روزنامه‌های مراکش]] آمده‌اند.

ج - خبرگزاری: خبرگزاری مغرب عربی «وکاله المغرب العربی» در سال ۱۹۵۹ تحت نظارت دولت تأسیس شده و زبانهای کاری اش عبارتست از: فرانسه، انگلیسی و اسپانیایی. همچنین آژانس خبری مراکش در سال ۱۹۵۸ توسط محمد پنجم گشایش یافت که درسال ۱۹۷۷ دولتی گردید و هم اکنون با افزایش شعبه‌های خود توانسته‌است در ردیف خبرگزاری‌های بزرگ جهان عرب و آفریقایی و کشورهای اسلامی قرار گیرد.

د - اینترنت: سایت مراکش در سال ۱۹۹۶ افتتاح شد. برای وارد شدن به وب‌گاه اطلاعاتی مراکش از آدرس زیر استفاده می‌شود: http://www.mincom.gov.ma. اطلاعات موجود در وب‌گاه مزبور به دو زبان فرانسه و انگلیسی است. کد اینترنتی کشور (.ma) است. کد تلفن کشوری ۰۰۲۱۲ است.

=== اوضاع اقتصادی ===
واحد پول مراکش درهم می‌باشد.

== آثار تاریخی، باستانی و مراکز دیدنی ==
آثار عمده تاریخی این کشور که عبارت‌اند از مساجد، آرامگاه‌های سلاطین و کاخها در سه شهر تاریخی فاس، مکناس و شهر مراکش واقع هستند. البته در شهرهای کازابلانکا و رباط و شمال کشور مثل طنجه آثار تاریخی و سیاحتی بسیاری وجود دارد. در زیر برخی از معروفترین آن آثار آورده می‌شود:
* رباط: آرامگاه ملک محمد پنجم و ملک حسن دوم
* معبد حسان که فقط ستونها و برج آن باقی‌مانده‌است (تور حسان)
* شاله، قلعه بازمانده از دوران رم
* مدینه (بخش قدیمی شهر رباط)
* موزه باستانشناسی
* موزه ودایه
* دارالبیضا (کازابلانکا): مسجد حسن دوم که گنجایش ۸۰۰۰۰ نمازگزار را دارد و بر کرانه اقیانوس اطلس ساخته شده‌است. دو سوم این مسجد بر روی آب قرار دارد.
* [[مکناس]]: [[ضریح]] مولای اسماعیل
* باب‌المنصور
موزه دارالجامع
* [[فاس]]: مسجد بوعینیه
* جامع قرویین
* موزه باتا
* [[الحمرا]] که دیوارهای آن باقی‌مانده‌است
* مقبره‌های شاهان و شاهزادگان سلسله سعدیون
* موزه دار سی سعید نیز قابل توجه هستند. اما امروزه شهر مراکش به دلیل برگزاری [[جشنواره بین‌المللی فیلم مراکش]] شهرت دارد.
* طنجه: آرامگاه [[ابن بطوطه]]
* غار هرکول (در این غار تعداد زیادی غار صخره‌ای وجود دارد که به یکدیگر وصل می‌شوند و بسوی اقیانوس سرازیر می‌گردند)
* موزه هنرهای معاصر
* موزه کازبا «قصبه»
* شهر مراکش: مراکش. مرکزشهر با نام Medina of Marrakesh تحت شماره N31 38 W۰۸ ۰۰ تاریخ ثبت: ۱۹۸۵ جزو مناطق تحت حمایت یونسکو به ثبت رسیده‌است.

مراکش که در سال ۱۰۷۰–۷۲ توسط طایفه المراود بنا شد، مدت‌های زیادی مرکز فرهنگی، اقتصادی و سیاسی کشور مغرب بوده‌است. تأثیر این شهر بر تمامی دنیای اسلام در غرب، از شمال آفریقا تا اندلس، مشاهده می‌شد. بناهای شگفت‌انگیز از آن دوران به جای مانده‌است که از آن جمله: مسجد کتبیه، قصبات، برج و بارو، درهای بسیار بزرگ، باغ‌ها و غیره را می‌توان نام برد. بعدها شاهکارهای معماری از قبیل کاخ Bandia، مدرسه بن یوسف، مقبره‌های [[سعدیون]]، بناهای مسکونی و تئاتر روباز جامع الفنا به این مجموعه اضافه شد.

== جستارهای وابسته ==
* [[فهرست شهرهای مراکش]]
* [[فهرست روزنامه‌های مراکش]]
* فهرست [[مقامات و وزرای مراکش]]
* [[سفرنامه ابن بطوطه]]
* [[فهرست جشنواره‌های مراکش]]
* [[خاندان علویان (مراکش)]]

== پانویس ==
# {{پاورقی|mincom}} [http://www.mincom.gov.ma/english/generalities/history/history.html تاریخ مراکش]

== منابع ==
{{پانویس}}
* پیوندهای تاریخی و فرهنگی ایران و مغرب. دکتر احمد موسی، فصلنامه نامه پارسی سال ۵ شماره ۴
* [http://www.maec.gov.ma/ وزارت خارجه مراکش ]
* [[:w:en:Morocco|دانشنامه مراکش به زبان انگلیسی]]
* [http://www.mincom.gov.ma/english/generalities/history/history.html تاریخ مراکش ]
* {{یادکرد|کتاب=غلط ننویسیم: فرهنگ دشواریهای زبان فارسی|نویسنده=ابوالحسن نجفی|ناشر=مرکز نشردانشگاهی|چاپ=ششم|شهر=تهران|سال=۱۳۷۳|شابک=}}.
* [http://www.hamshahrionline.ir/News/?id=15699]
[http://www.hamshahrionline.ir/News/?id=15698]

== پیوند به بیرون ==
{{ویکی‌سفر}}
{{ویکی‌انبار-رده|Morocco}}
{{ویکی‌گفتاورد}}
* [http://www.aftab.ir/articles/social/tourism/c4c1209799789_shanghit_p1.php/ درجستجوی میراث مشترک سفر به مراکش -صحراالعیون]
* [http://www.al-bab.com/maroc/ Arab Gateway – ''Morocco'']
* [http://news.bbc.co.uk/1/hi/world/middle_east/country_profiles/791867.stm BBC News – ''Country Profile: Morocco'']
* [http://www.cia.gov/cia/publications/factbook/geos/mo.html CIA World Factbook – ''Morocco'']
* [http://web.archive.org/web/20020218012533/http://www.state.gov/p/nea/ci/c2416.htm US State Department – ''Morocco'']
* [http://web.archive.org/web/20020218012533/http://www.state.gov/p/nea/ci/c2416.htm US State Department – ''Morocco'']
* [http://www.globaladrenaline.com/africa/morocco/ GlobalAdrenaline – Morocco]
* [http://www.lonelyplanet.com/worldguide/destinations/africa/morocco/]

{{واحد پول کشورهای عربی}}
{{اتحادیه عرب}}
{{کشورهای خاورمیانه}}
{{سازمان امنیت و همکاری اروپا}}
{{شورای امنیت}}
{{کشورهای آفریقا}}
{{سازمان‌های اطلاعاتی جهان}}
{{داده‌های کتابخانه‌ای}}

[[رده:مراکش]]
[[رده:اتحادیه عرب]]
[[رده:پادشاهی مشروطه]]
[[رده:سرزمین‌های بنیان‌گذاری‌شده در ۱۹۵۶ (میلادی)]]
[[رده:کشورها و سرزمین‌های عربی‌زبان]]
[[رده:کشورها و سرزمین‌های فرانسوی‌زبان]]
[[رده:کشورهای ساحلی مدیترانه]]
[[رده:کشورهای شمال آفریقا]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]
[[رده:کشورهای عضو فرانسه‌زبانی]]
[[رده:کشورهای هم‌مرز با اقیانوس اطلس]]</text></page>