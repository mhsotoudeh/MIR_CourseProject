<page><title>فضای متری</title><text>در [[ریاضیات]] '''فضای متری''' یا '''فضای متریک''' به مجموعه‌ای گفته می‌شود که [[مفهوم|مفهومی]] از نوع فاصله (distance) (موسوم به '''متری''') مابین اعضاء آن تعریف شده باشد.

== انگیزه‌ها ==

از جملهٔ کارآترین ابزار و شیوه‌های گسترش و پیشرفت در ریاضیات (و در بسیاری از میدان‌ها و زمینه‌های دیگر [[حیات]] انسانی) [[تجرید]]، و از آن هم مهم‌تر، [[تعمیم]] است.

فضای متری یکی از مفاهیم مهم [[توپولوژی]] و [[آنالیز ریاضی]] است.

[[زوج مرتب]] &lt;math&gt;(X,d) \,&lt;/math&gt; را که در آن X مجموعه‌ای از نقاط و d یک تابع حقیقی &lt;math&gt;d\colon \mathbb{X} \times \mathbb{X} \to \mathbb{R}&lt;/math&gt; می‌باشد یک فضای متریک گویند هرگاه:

::۱. &lt;math&gt;d(p,q)  \geq 0&lt;/math&gt; (فاصله هیچ گاه منفی نمی‌تواند باشد)
::۲. &lt;math&gt;d(p,q) = 0 \iff p=q&lt;/math&gt; (فاصله صفر است اگر و تنها اگر هر دو شیء یکی باشند)
::۳. &lt;math&gt;d(q,p) = d(p,q) \,&lt;/math&gt; (بدون بستگی داشتن به مقادیر p،q همواره دارای خاصیت تقارنی است)
::۴. &lt;math&gt;d(p,q) + d(q,r) \geq d(p,r)&lt;/math&gt; (نامساوی مثلث یا قضیهٔ حمار)

این خاصیت‌ها به طور شهودی مفهوم فاصله را بیان می‌کند. مثلاً فاصله بین دو نقطه همیشه مقداری مثبت است و یا فاصله بین دو نقطه p و q برابر با فاصله q تا p است. 
همچنین بر اساس نامساوی مثلث، مسیر مستقیم p تا q کوتاهتر از مسیری است که از p به r و سپس از r به q طی می‌کنیم.

توجه کنید که هر فضای متری یک [[فضای توپولوژیک]] نیز هست.

== توپولوژی یک فضای متری ==

فرض کنیم &lt;math&gt;(X,d) \,&lt;/math&gt; یک فضای متری باشد. یک زیر مجموعهٔ &lt;math&gt;V \subset X&lt;/math&gt; را باز گوییم هرگاه به ازای هر نقطه &lt;math&gt;x \in V&lt;/math&gt; عددی مانند &lt;math&gt;\varepsilon &gt; 0&lt;/math&gt; وجود داشته باشد به گونه‌ای که گوی به مرکز x و شعاع &lt;math&gt;\varepsilon&lt;/math&gt;، یعنی :
&lt;math&gt;K_{\varepsilon}(X) := \{y \in X\; | \; d(x,y) &lt; \varepsilon \}&lt;/math&gt; نیز مشمول V باشد. مجموعهٔ توپولوژیک d متشکل از همهٔ مجموعه‌های باز X را توپولوژی فضای متری &lt;math&gt;(X,d) \,&lt;/math&gt; می‌نامند.

== مثال ==
روی یک فضا مترهای مختلفی می‌توان تعریف کرد مثلاً 
&lt;math&gt;\mathbb{R}&lt;/math&gt; (مجموعه اعداد حقیقی) با تابع فاصله &lt;math&gt;d(x,y)=|x-y| \,&lt;/math&gt; (به طوریکه &lt;math&gt;x&lt;/math&gt; و &lt;math&gt;y&lt;/math&gt; عضو &lt;math&gt;X&lt;/math&gt;) یک فضای متری ست. به طور کلی [[فضای اقلیدسی]] &lt;math&gt;\mathbb{R}^n&lt;/math&gt; با متر &lt;math&gt;d(x,y)=\Vert x-y \Vert&lt;/math&gt; فضای متری ست. این متر را متر معمولی روی &lt;math&gt;\mathbb{R}^n&lt;/math&gt; می‌نامیم.
{{سخ}}
متر گسسته که در آن &lt;math&gt;d(x,y) = 0&lt;/math&gt; اگر &lt;math&gt;x=y&lt;/math&gt; و در غیر این صورت &lt;math&gt;d(x,y) = 1&lt;/math&gt; تعریف می‌شود مثال ساده اما بسیار مهمی است.این متر برروی همه مجموعه‌های ناتهی می‌تواند تعریف شود.این مفهوم به ویژه نشان می‌دهد که برای هر مجموعه ناتهی یک فضای متریک مخصوص و مربوط به آن وجود دارد. با اعمال این متر روی مجموعه‌ها هر عضو مجموعه مانند یک گوی باز می‌ماند بنابراین هر زیر مجموعه از آن هم باز و هم بسته خواهد بود و این فضا دارای توپولوژی گسسته می‌باشد.

== جستارهای وابسته ==
* [[فضای متریک کامل]]

== منابع ==
{{پانویس}}
* کتاب اصول آنالیز ریاضی، نوشته والتر رودین
* کتاب توپولوژی، کلاؤس ینیش، دکتر ارسلان شادمان، مرکز نشر دانشگاهی، ISBN 964-01-0838-3
{{داده‌های کتابخانه‌ای}}
{{ریاضی-خرد}}

[[رده:آنالیز ریاضی]]
[[رده:توپولوژی]]
[[رده:هندسه متریک]]</text></page>