<page><title>@</title><text>{{نشانه‌ها|@}}
'''@''' (تلفظ: اَت) یکی از نویسه‌های [[یونیکد]] و همچنین [[نویسه (رایانه)|نویسه]] شماره ۶۴ از [[اسکی (استاندارد)|اَسکی]] است.

این نویسه در زبان فارسی تنها به عنوان نشانه‌ای در پست الکترونیکی برای جدایی میان نام کاربر و دامنه بکار می‌رود ولی در برخی زبان‌های اروپایی معنای و کاربردهای دیگری هم دارد برای نمونه در [[زبان اسپانیایی|اسپانیایی]] و پرتغالی @ یکی از واحدهای وزن (به نام [[آروبا]]، در حدود ۱۶ کیلوگرم) است. علیرغم تصور اکثریت مردم که تاریخچه پیدایش آن را محدود به استفاده عمومی از اینترنت می‌دانند حدود ۱۵۰ سال قدمت داشته بطوری که تجار کره‌ای در فاکتورنویسی کالای خود بجای عبارت ech «at یعنی از قرار هر کیلو» از آن استفاده می‌کردند

نشانه @ را در پست الکترونیکی بطور رسمی [[استرودل|اِسترودل]] (به معنی خمیر لوله) می‌نامند ولی به هنگام بازگو کردن یک نشانی ایمیل به آن اَت (at) گفته می‌شود که [[حرف اضافه|حرف اضافه‌ای]] انگلیسی است حدوداً به معنی «در، پهلوی». [[پرونده:At-sign evolution.png|thumb|left|270px|تکامل نشانه اَت. (از چپ به راست)]]

البته زبان‌های گوناگون برای این نشانه نامی جدا دارند برای نمونه در زبان ایتالیایی به آن chiocciola می‌گویند که معنی آن «خانه حلزون» است یا در زبان [[هلندی]] این نشانه apenstaartje نام دارد به معنی «دم میمون». در زبان فارسی هنوز نامی برای آن درنظر گرفته نشده و این نشانه فعلآ به همان روش انگلیسی ''اَت'' تلفظ می‌شود.

اما در کل می‌توان این نشانه را جدا کننده نام کاربری از محل دامنه دانست. در اصطلاحات اینترنت به این نشانه (at sign) گفته می‌شود که به معنای (علامت at) می‌باشد. در حقیقت سرویس دهنده خدمات ایمیل فرد را مشخص می‌نماید.
بطور مثال user@example.com نشان می‌دهد که نام کاربری user از دامنه example.com به عنوان سرویس دهنده خدمات ایمیل استفاده نموده است.

== منبع ==
ویکی‌پدیای انگلیسی، نسخهٔ ۷ نوامبر ۲۰۰۶.
{{انبار-رده|At sign}}

[[رده:اسکی (استاندارد)]]
[[رده:نشانه‌های سجاوندی]]
[[رده:نمادهای نوشتار]]
[[رده:نویسه‌ها]]
[[رده:یونی‌کد]]</text></page>