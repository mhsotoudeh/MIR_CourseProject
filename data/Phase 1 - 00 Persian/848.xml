<page><title>فردینان دو سوسور</title><text>[[پرونده:Ferdinand_de_Saussure.jpg|بندانگشتی|سوسور]]
'''فردینان دو سوسور''' (زادهٔ [[۲۶ نوامبر]] [[۱۸۵۷ (میلادی)|۱۸۵۷]] در [[ژنو]] - درگذشتهٔ [[۲۲ فوریه|۲۲ فوریهٔ]] [[۱۹۱۳ (میلادی)|۱۹۱۳]]) [[زبان‌شناسی|زبان‌شناس]] [[سوئیس|سوئیسی]] بود. او [[پژوهش|پژوهش‌های]] خود را به دو [[زبان فرانسه]] و [[زبان آلمانی|آلمانی]] انجام می‌داد. وی با نگرش به ساختار زبان به‌عنوان اصل بنیادین در [[زبان‌شناسی]]، آن را شاخه‌ای از دانش عمومیِ [[نشانه‌شناسی]] دانست. عموماً سوسور را پدر زبان‌شناسی نوین می‌دانند. 

== نظریهٔ سوسور ==
اثر اصلیِ او به نام ''[[دروسی در زبان‌شناسی عمومی]]'' در سال [[۱۹۱۶ (میلادی)|۱۹۱۶]] و پس از مرگ به‌وسیلهٔ [[شارل بالی]] و [[آلبر سشه|آلبر سِشه]] برپایهٔ یادداشت‌های سرِ کلاس درس به‌چاپ رسید. این کتاب خیلی زود به منبع مهمی برای زبان‌شناسان ساختارگرا سدهٔ بیستم تبدیل شد. 

سوسور برخلاف زبان‌شناسان پیش از خود که بیشتر از دید تاریخی یا به‌عبارتی [[درزمانی]] (diachronic) به بررسی [[زبان‌شناسی]] می‌پرداختند تمرکز خود را بر جنبهٔ هم‌زمانی آن می‌گذاشت، به بیان دیگر ساختار زبان را در بازه‌ای از زمان می‌سنجید.

او فرایند گفتگو را ساخته‌شده از دو بخش [[روان‌شناسی|روان‌شناسانه]] و فیزیکی می‌داند، ولی ساختار زبان را در ارتباط با پاره‌ای از بخش روانشناسی می‌شناسد.از دیدگاه سوسور هیچ رابطه‌ای بین معنا و اُبْژه وجود ندارد. به همین خاطر می‌گویند که اشیای این عالم مخلوق زبان یا تصورات ما هستند. به عبارتی، معنی ساختاری است، یعنی معنای یک نشانه به رابطه آن با سایر نشانه‌ها بسته است، مثل معنای چراغ قرمز، وابسته چراغ سبز است، والا به‌خودی‌خود معنایی ندارد [[نشانه‌شناسی]] او از همین پیوند ریشه می‌گیرد. اندیشه‌های او در رابطه با نشانه و ساختار ازسوی [[ساختارگرایی|ساختارگرایان]]، [[پساساختارگرایی|پساساختارگرایان]] و ساختارشکنان مورد توجه قرار می‌گیرد. در واقع، رویکرد ساختارگرایانه سوسور، در درون شاخه های زبان شناسی نفوذی عمیق یافت. با این حال، تاثیر آن در علوم اجتماعی به مراتب عمیق تر و وسیع تر بود. این دیدگاه، به‌ویژه به‌وسیلهٔ انسان‌شناس برجسته‌ای چون [[کلود لوی اشتروس]] در میانه‌های سدهٔ بیستم به‌کار گرفته شد. [[ساختارگرایی]] در [[انسان شناسی]] به نام [[اشتراوس]] ثبت شد و نسخه انسان‌شناختی ساختارگرایی، به‌عنوان یک از شفاف‌ترین گونه‌های رویکردی در این رشته در زمان خود شناخته شد.&lt;ref&gt;پیشگاهی فرد، زهرا و مصیب قره‌بیگی. ''جغرافیای پساساختارگرا''، تهران: نشر زیتون سبز، ۱۳۹۲&lt;/ref&gt;

== پی‌نوشت‌ها ==
{{پانویس}}

== منابع ==
* [[زهرا پیشگاهی فرد]] و مصیب قره‌بیگی، ''جغرافیای پساساختارگرا''، تهران: نشر زیتون سبز، ۱۳۹۲
{{چپ‌چین}}
* [http://wdl.persiangig.com/pages/download/?dl=http://alipir68.persiangig.com/document/Saussure_on_Diachrony.pdf Saussure's view of the value of diachrony]
* [http://wdl.persiangig.com/pages/download/?dl=http://alipir68.persiangig.com/document/Firth&amp;Saussure.pdf J.R.Firth and the "Cours de linguistique generale"]
* [http://www.egwald.com/ubcstudent/theory/heidegger.php Hearing Heidegger and Saussure]
* [[:w:en:Course_in_General_Linguistics|Course in General Linguistics]]
{{پایان چپ‌چین}}
{{ویکی‌انبار-رده|Ferdinand de Saussure}}
{{مستند کردن}}

{{ترتیب‌پیش‌فرض:سوسور، فردینان دو}}

[[رده:اهالی ژنو]]
[[رده:اهالی سوئیس]]
[[رده:چرخش زبان‌شناختی]]
[[رده:دانش‌آموختگان دانشگاه ژنو]]
[[رده:دانش‌آموختگان دانشگاه لایپزیگ]]
[[رده:درگذشتگان ۱۹۱۳ (میلادی)]]
[[رده:زادگان ۱۸۵۷ (میلادی)]]
[[رده:زبان‌شناسان اهل سوئیس]]
[[رده:نشانه‌شناسان]]
[[رده:هندواروپایی‌شناسان]]</text></page>