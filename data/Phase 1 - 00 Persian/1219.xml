<page><title>هیدروکربن</title><text>[[پرونده:Methane-3D-balls.png|300px|left]]
'''هیدروکربن‌ها'''، به طور ساده در دانش [[شیمی]]، دسته‌ای از [[مواد آلی]] هستند که در ساختار [[مولکول|مولکولی]] آن‌ها، اتم‌های عنصرهای [[کربن]] و [[هیدروژن]] شرکت دارند. هیدروکربن‌ها، همانند دسته‌بندی تمام مواد آلی، در دو گروه [[آلیفاتیک]] و [[آروماتیک]] قرار می‌گیرند&lt;ref name="ReferenceA"&gt;Organic Chemistry; Morrison &amp; Boyd; 6th Edition; Chapter 2&lt;/ref&gt;. از نگاه دیگر می‌توان هیدروکربن‌ها را در دو گروه سیرشده و سیرنشده قرار داد.

== انواع هیدروکربن‌ها ==

===هیدروکربن‌های [[آلیفاتیک]]===
====[[آلکان]]‌ها(Alkane)====
[[هیدرو کربن]]‌هایی هستند که در آن‌ها هر [[اتم]] [[کربن]] با چهار [[اتم]] دیگر [[پیوند]] دارد به همین دلیل سیرشده هستند و به آن‌ها گاهی اوقات [[پارافین]] (یعنی ''ماده‌ای که میلی به واکنش ندارد'') هم می‌گویند.

====[[آلکن]]‌ها (Alkene)====
در ساختار مولکول خود، لااقل یک [[پیوند دوگانه]] کربن – کربن (C=C) دارند؛ یعنی سیرنشده هستند (می‌توانند [[هیدروژن]] بگیرند و سیر شوند).

====[[آلکین]]‌ها (Alkyne)====
خداقل یک [[پیوند سه‌گانه]] کربن – کربن در ساختمان مولکولی آن‌ها وجود دارد. پس در دسته‌بندی هیدروکربن‌های سیرنشده قرار می‌گیرند.

===هیدروکربن‌های [[آروماتیک]]===
[[بنزن]]، [[تولوئن]]، [[ام-زایلین|زایلن]] و [[نفتالین|نفتالن]] از این خانواده هستند. ویژگی مشترک این ترکیب‌ها در داشتن حلقة بنزن یا ساختاری شبیه به آن است که با توجه به وجود پیوندهای غیرمستقر پای (∏) و [[ساختار رزونانسی|ساختارهای رزونانسی]]، ویژگی آروماتیکی را به آن ساختار می‌دهد&lt;ref&gt;شیمی فیزیک آلی؛ علی کاکانژادی‌فرد؛نشر کتاب دانشگاهی&lt;/ref&gt;.

==خواص فیزیکی==
هیدروکربن‌ها، مولکول‌هایی غیرقطبی هستند؛ پس عموماً در حلال‌های قطبی نظیر آب حل نمی‌شوند؛ اما در حلال‌های غیرقطبی مانند روغن (که خودش نوعی هیدروکربن است) حل می‌گردند.

==خواص شیمیایی==
بین خواص شیمیایی هیدروکربن‌های آلیفاتیک و آروماتیک تفاوت‌های عمده‌ای وجود دارد. در بین آلیفاتیک‌ها، رفتار شیمیایی هیدروکربن‌های سیرشده و سیرنشده هم متفاوت و مخصوص به خود است.

تمام هیدروکربن‌ها در واکنش [[سوختن]] مشترک هستند. در این واکنش، هیدروکربن به سرعت با [[اکسیژن]] وارد واکنش می‌شود و ضمن تولید مواد حاصل از سوختن (نظیر [[آب]] و اکسیدهای کربن) [[انرژی]] زیادی هم به شکل نور و گرما (ایجاد [[شعله]]) آزاد می‌کنند.

==منابع صنعتی==
به‌طور عمده، می‌توان هیدروکربن‌های آلیفاتیک را از [[نفت]] و [[گاز طبیعی]] (در [[پالایشگاه]]‌ها و با کمک [[تقطیر]] جزء به جزء در برج تقطیر) و هیدروکربن‌های آروماتیک را از [[زغال سنگ]] به‌دست آورد&lt;ref name="ReferenceA"/&gt;.

== پانویس ==
{{پانویس}}

{{هیدروکربن‌ها}}

{{شیمی-خرد}}
{{انبار-رده|Hydrocarbons}}

[[رده:ترکیب‌های کربن]]
[[رده:شیمی آلی]]
[[رده:نفت]]
[[رده:هیدروکربن‌ها]]</text></page>