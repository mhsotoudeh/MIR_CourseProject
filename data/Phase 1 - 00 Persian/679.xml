<page><title>روش‌شناسی</title><text>'''روش‌شناسی''' یا '''متدولوژی''' {{به انگلیسی|Methodology}} وسیله شناخت هر [[علم]] است. روش‌شناسی در مفهوم مطلق خود به روش‌هایی گفته می‌شود که برای رسیدن به شناخت علمی از آن‌ها استفاده می‌شود و روش‌شناسی هر علم نیز روش‌های مناسب و پذیرفته آن علم برای شناخت هنجارها و قواعد آن است.&lt;ref name="ضیائی بیگدلی، ص ۷"&gt;ضیائی بیگدلی، ص ۷&lt;/ref&gt;

روش‌های شناخت را باید از روش‌ها و فنون اجرای آن‌ها متمایز دانست، چرا که اجرای هر قاعده پس از شناخت آن قاعده ممکن می‌گردد.&lt;ref name="ضیائی بیگدلی، ص ۷"/&gt;

واژه روش‌شناسی گاه نیز به معنی «روشمَندی» و یا مجموعه‌ای از روش‌ها بکار می‌رود.

== تفاوت اساسی روش شناسی و روش تحقیق در علوم اجتماعی ==
آن چیزی که در [[علوم اجتماعی]] از آن به عنوان روش شناسی (متدولوژی)
نام می‌بریم بیشتر از آنکه مهارت یا شیوه‌های گوناگون برای
تحقیق یا پژوهش (روش تحقیق) باشد خبر از انواع رویکردها و
نظر گاهها به پدیده‌های اجتماعی می‌دهد که بیشتر با فلسفه
مدرن کانتی در ارتباط است از آنرو که قائل به نمودهای
متکثر از بود واحد است. از این رو روش شناسی بیشتر بحثی
[[معرفت شناختی]] (اپیستمولوژی) است و بیشتر با مکتب و دیدگاه
سر وکار دارد نه با روش و شیوه‌های جزیی تحقیق، در واقع زمانی
که از فرضیه و رابطه علی [[متغیر مستقل و وابسته]] و همبستگی
متغیرها [[اندازه‌گیری]] اسمی فاصله‌ای و نسبی و نمونه گیری و استناد
به منابع متقن علمی (کتاب و مقاله)
سخن می‌گوییم دربارهٔ [[روش تحقیق]] به بحث پرداخته‌ایم اما
زمانی که سخن از رویکردهای پوزیتویستی هنجاری، نهادی، رفتار گرایی،
فمینیستی، تجزیه وتحلیل گفتمان، انتخاب عقلایی، تجزیه وتحلیل موقعیت،
فرد گرایی و ساختار گرایی و... است تمرکز بر رهیافت و مکاتب
و متدولوژی است. از این رو در هر رهیافت ممکن است روش‌های
متفاوتی وجود داشته باشد. نسبت رهیافت (متدولوژی) به روش همانند
نسبت دیدگاه به ابزار است.

بعنوان نمونه رهیافت تاریخی شناخت اندیشه در شرایط زمانی
و مکانی خودش است نه مطالعه مفاهیم در طول تاریخ که مربوط به
روش تاریخی است؛ و همچنین رهیافت [[جامعه‌شناسی]] قائل به
نوعی جبر است که همان تأثیر جامعه بر اندیشه است که تا
حدودی نزدیک به رهیافت ساختار گرایان است و نقش فرد را
در مقابل ساختارها کم اهمیت می‌داند. مثال دیگر رهیافت
اقتصادی است که می‌گوید [[اندیشه سیاسی]] چیزی جز بازتاب مسائل
اقتصادی نیست و بر تعیین کنندگی اقتصاد در همه شئون جوامع
انسانی تأکید می‌کند. از رهیافت‌های فلسفی می‌توان
به [[اثبات گرایی]] ویتگنشتاین اشاره کرد وی معتقد بود گزاره‌های
فلسفی به نام‌ها تحلیل وتحویل می‌شوند، این نام‌ها اجزای
بنیادی هستند که مابازا خارجی دارند. اگر چیزی
بخواهد معنا دار باشد یا باید قراردادی باشد یا عینیت
خارجی داشته باشد و هر چه غیر از این دو باشد بی‌معنی و
(توتولوژیک) است.&lt;ref&gt;کاکایی عباس، ص 58&lt;/ref&gt;

== مفهوم ==
در روش‌شناسی این مجموعه مرتبط از مفاهیم برای رسیدن به پاسخ یک پرسش به‌کار گرفته می‌شوند:
* گردآوری مجموعه‌ای از فرضیات، عقاید و تصورات
* مقایسه‌ارزیابی‌های مختلف
* نقد روش‌های خاص

== روش تجربی ==
روش [[استقرا|استقرایی]] یا روش تجربی که عبارت از مشاهده عاری از هرگونه پیش فرض است.&lt;ref&gt;ضیائی بیگدلی، ص ۹&lt;/ref&gt;

== روش استنتاجی ==
روش استنتاجی یا استدلال [[قیاس|قیاسی]] یا استنتاج از راه تمثیل اصول علمی را از طریق فرایند استدلال که نوعی روش [[منطق|منطقی]] است، کشف می‌کند. در واقع این شیوه [[استدلال منطقی]] است که ایده‌ها و تصورات به‌دست‌آمده از راه تجربی را حمایت و تقویت کرده و با ترتیب دادن [[تز]] و [[آنتی تز]]، [[سنتز|سنتزی]] را می‌آفریند.&lt;ref&gt;ضیائی بیگدلی، ص ۱۰&lt;/ref&gt;

در این روش شیوه‌های ایجاد یک قاعده که مبنای اعتبار آن قاعده است، مورد بررسی قرار می‌گیرد.

== پانویس ==
{{پانویس}}

== منابع ==
* {{یادکرد
|نویسنده=محمدرضا ضیائی بیگدلی
|مقاله=متدولوژی حقوق بین‌الملل
|نشریه=مجله پژوهش حقوق و سیاست
|تاریخ=۱۳۸۴
|دوره=سال هفتم
|شماره=شماره ۱۵ و ۱۶
|صفحه=}}
* {{یادکرد
|نویسنده=عباس کاکایی
|کتاب= روش شناسی علوم سیاسی
|تاریخ=۱۳۹۰
|انتشارات= مکتب ماهان
|صفحه=}}

== پیوند به بیرون ==
{{ویکی‌انبار-رده|Methodology}}
* [http://www.aftab.ir/articles/applied_sciences/social_science/c12c1190648861_sociology_p1.php جهانی‌شدن و روش‌شناسی آینده‌اندیشی، وب‌گاه آفتاب]
* [http://aftab.ir/articles/applied_sciences/social_science/c12c1159087140_mass_media_p1.php روش‌شناسی مطالعه فضای مجازی، وب‌گاه آفتاب]

{{داده‌های کتابخانه‌ای}}

[[رده:روش‌شناسی]]
[[رده:معرفت‌شناسی]]</text></page>