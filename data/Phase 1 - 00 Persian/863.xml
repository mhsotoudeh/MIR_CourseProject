<page><title>کاوه آهنگر</title><text>{{جعبه اطلاعات شخصیت‌های اسطوره‌ای ایران
|نام=کاوه آهنگر 
|تصویر =Derafsh Kaviani.png
|عنوان تصویر=درفش کاویانی در زمان [[ساسانیان]]
|اندازه تصویر=250px
| زادروز و زادگاه   = [[اصفهان]]
| ناپدیدشدن   =
| وضعیت   =
| درگذشت و مکان درگذشت  = 
| علت مرگ    =
| محل زندگی   =[[اصفهان]]
| ملیت   =
| نام‌های دیگر   =
| تبار   =
| شاگرد   =
| استاد   =
| پیشه   =[[آهنگر]]
| شناخته‌شده برای   =آغازگر خیرش مردمی علیه [[ضحاک]]{{سخ}} [[درفش کاویانی]]
| لقب   = آهنگر{{سخ}} 
| دوره   =[[پیشدادیان|پیشدادی]]
| پس از   =
| پیش از   =
| مخالفان   =[[ضحاک]]
| دین   =
| مذهب   =
| منصب   =
| همسر   =
| فرزندان   =[[کارن]] ([[قارن]]){{سخ}}قباد
| والدین   = 
| خویشاوندان   =
}}
'''کاوه آهنگر''' شخصیتی [[اسطوره]] ای متعلق به ایران باستان است. در [[شاهنامه]] [[فردوسی]] آمده که او قیامی مردمی علیه فرمانروایی به نام [[ضحاک]] ([[اژی‌دهاک (ابهام‌زدایی)|اژی‌دهاک]]) را پی می‌ریزد. نشان جنبش او [[درفش کاویانی]]، پیشبندِ چرمی‌اش است که بر سر نیزه‌ای می‌آویزد. شخصیتِ وی نزدِ ایرانیان همواره الهام گرِ ''دادخواهی'' و ''ظلم ستیزی'' بوده است.

== کاوه که بود ==
[[پرونده:Kaveh magazine logo.jpg|framepx|بندانگشتی|300px|چپ|روی جلدِ ''نشریه ملی گرایانهٔ کاوه'' که در زمان [[جنگ جهانی اول|جنگ جهانیِ اول]] در ایران چاپ می‌گردید. اما در اصل؛ درفشِ کاویانیِ کاوه تکه چرمِ ساده‌ای بود که وی در هنگامِ کار بر خود می‌بست.]]
''کاوه'' یکی از خاندان‌های معروف پهلوانی دورهٔ اساطیری ایران است. بر اساسِ منابع باستانی، کاوه آهنگری از [[اصفهان]] بود.
&lt;ref&gt;{{یادکرد کتاب | نام خانوادگی = Kashani-Sabet | نام =Firoozeh | پیوند نویسنده = | عنوان =Frontier Fictions: Shaping the Iranian Nation, 1804-1946 | ترجمه = | جلد = | سال =۲۰۰۰ | ناشر =I.B.Tauris |مکان = | شابک =978-1-85043-270-8 | صفحه =148 | پیوند =http://books.google.com/books?id=iyz9OXvSV6sC&amp;pg=PA148 | تاریخ بازبینی = ۱۸ مارس ۲۰۱۵}}&lt;/ref&gt;&lt;ref&gt;{{cite book|author=Muḥammad ibn Khāvandshāh Mīr Khvānd|title=History of the early kings of Persia: from Kaiomars, the first of the Peshdadian dynasty, to the conquest of Iran by Alexander the Great|url=http://books.google.com/books?id=gDNAAAAAYAAJ&amp;pg=PA130|accessdate=8 September 2012|year=1832|publisher=Oriental Translation Fund of Gt. Brit. &amp; Ireland|page=130}}&lt;/ref&gt;&lt;ref&gt;{{cite book|author=Sir John Malcolm|title=The History of Persia: From the Most Early Period to the Present Time|url=http://books.google.com/books?id=pRHSgl-4WmwC&amp;pg=PA13|accessdate=8 September 2012|year=1829|publisher=Murray|page=13}}&lt;/ref&gt;&lt;ref&gt;{{cite book|author=Afshin Marashi|title=Nationalizing Iran: Culture, Power, and the State, 1870-1940|url=http://books.google.com/books?id=q0_vSbSidaQC&amp;pg=PA78|accessdate=8 September 2012|date=1 March 2008|publisher=University of Washington Press|isbn=978-0-295-98820-7|page=78}}&lt;/ref&gt;&lt;ref&gt;{{cite book|author=E. W. West|title=Sad Dar|url=http://books.google.com/books?id=XxAXFbaHQjsC&amp;pg=PA50|accessdate=8 September 2012|date=30 June 2004|publisher=Kessinger Publishing|isbn=978-1-4191-4578-0|page=50}}&lt;/ref&gt; . برخی منابع، دهستان [[مشهدکاوه]] را که امروزه در حدودِ جغرافیاییِ استان اصفهان است بعنوانِ زادگاه کاوه می شمارند.&lt;ref&gt;{{cite news|url=http://www.iran-daily.com/1389/12/24/MainPaper/3918/Page/6/MainPaper_3918_6.pdf |title=Kaveh the Blacksmith, Persian Hero |publisher=Iran Daily |date=March 15, 2011 |accessdate=2012-09-08}}&lt;/ref&gt;&lt;ref&gt;The tomb of Kaveh is believed to be situated on a hill
near a village named "Mashhad-e Kaveh" in "Isfahan province"&lt;/ref&gt; به روایت [[فردوسی]] از کاوه دو پسر باز می‌ماند: یکی '''قارن''' و دیگری '''قباد'''. [[قارن]] سپهسالار [[منوچهر]] و [[نوذر پسر منوچهر|نوذر]] بود و از [[پهلوان]]ان بزرگ شمرده می‌شد.

برخی از ایرانشناسان به این دلیل که نام کاوه در متنهای [[اوستا]] و پهلوی نیامده است آن را به صورت شخصیت یافتهٔ صفتِ [[کی]] می دانند که بعدها لقب فرمانروایان سلسله ی  کیانی می شود.&lt;ref&gt;{{یادکرد کتاب | نام خانوادگی = حریریان | نام = محمود |عنوان = تاریخ ایران باستان | ناشر = سمت | صفحه = صفحه 102 | پیوند = | شابک = ؟؟؟ | تاریخ = 1385}}&lt;/ref&gt;

== ضحاک ==
{{اصلی|ضحاک|جمشید}}
''ضَحاک'' (با گویشِ [[اوستایی]]:اَژی دهاکه/AŽI DAHĀKA؛ [[زبان ارمنی|ارمنی]]: اَدَهَک/Àdahak)&lt;ref&gt;[[دانشنامه ایرانیکا]]، سرواژهٔ "AŽDAHĀ "&lt;/ref&gt; از پادشاهان [[اسطوره]]‌ای ایرانیان است. در [[شاهنامه]] پسر [[مرداس]] و فرمانروای [[دشت نیزه وران]] است. او پس از کشتن پدرش ''مرداس'' بر تخت می‌نشیند. [[جمشید]] پادشاهِ [[ایران زمین]] -فرزندِ [[طهمورث]]- سرانجام به خاطر خودبینی و غرور، [[فره ایزدی|فرّه ایزدی]] را از دست می‌دهد. پس از آن، ایرانیان به سراغ ضحاک رفته و او را به شاهی می‌پذیرند. اما پسینترها با بوسهٔ [[ابلیس]]، بر دوش ضحاک دو [[مار]] می‌روید. ضحاک آن‌ها را نشانهٔ ساحری خود دانسته و مردم را به هراس می‌اندازد.

=== خوراکِ مارها ===
چون ۸۰۰ سال از پادشاهی وی گذشت، آن گوشت پاره‌ها ریش گشت و درد گرفت و بی قرار شد. باز هم [[اهریمن]] در لباسِ پزشکی ماهر به او می‌گوید مغز مردان جوان علاج درد است و به دستور او هر روز دو جوان را می‌کشتند و مغز سر آن‌ها را روی زخم‌ها می‌گذاشتند. با این حال همهٔ مردم از او به ستوه آمدند.

=== دستگیریِ پسرانِ کاوه ===
در این زمان در روستایی، مردی به نام ''کاوه'' زندگی می‌کرد که [[آهنگر]] بود و دو پسر داشت که هر دو به جوانی رسیده بودند و ''قارن'' و ''قباد'' نام داشتند. کارگزار ضحاک هر دوی آن‌ها را در یک روز دستگیر کرد و نزد ضحاک برد. ضحاک دستور به کشتن آن دو داد.

=== درفش کاویانی ===
{{اصلی|درفش کاویانی}}
چون کاوه از دستور ضحاک آگاهی یافت به شهر آمد و بخروشید، کمک خواست و آن پوست را که آهنگران بر پیش می‌بندند بر سر چوبی مانند بیرقی کرد و فریاد آغاز کرد. از آن بیرق به نام [[درفش کاویانی]] یاد می‌شود. مردم چون از ضحاک به ستوه آمده بودند گرد کاوه جمع شدند و بسیاری از مردم به کمک او شتافتند.

از هر شهری مردمی بسیار گرد او آمدند که همه دل پر از کینهٔ ضحاک داشتند. در آن زمان ضحاک در [[دماوند (شهر)|دماوند]] بود و [[طبرستان]] و چون از این کار آگاه شد سپاه بسیاری به جنگ کاوه فرستاد که آن‌ها کشته یا فراری شدند.

=== ورودِ فریدون ===
در آن هنگام [[فریدون]] در پی فرصتی مناسب برای قیام علیه ضحاک بود و ضحاک او را دنبال می‌کرد. ''فریدون'' که به [[طبرستان]] رسید در آن جا پنهان شد و وقتی شنید کاوه به [[ری]] رسیده‌است، پنهانی خود را به ''ری'' رسانید و او را آگاهی داد که از فرزندان [[جمشید]] است.

در آن هنگام کاوه فریدون را امیر سپاه کرد و خود سپهسالار شد. چون سپاهیان [[ضحاک]] و [[فریدون]] به هم رسیدند و جنگ شروع شد، سپاه ضحاک شکست خورد. ضحاک گرفتار فریدون شد و ایرانیان از شر او آسوده شدند.

=== فرجامِ ضحاک ===
در روایتِ شاهنامه، فرجامِ زندگانیِ ضحاک روشن نیست اما آنچه در منابع زرتشتیِ مربوط به پایان [[دوره ساسانی]] گفته می‌شود اینست که فریدون چندین بار اقدام به کشتنِ ضحاک کرد اما ضحاک نامیرا ماند. سپس [[سروش]] از [[اورمزد]] پیام آورد که وی نباید کشته شود چرا که با مرگِ وی و از تنش موجوداتِ پلید در جهان گسترش خواهند یافت و از همین رو بود که فریدون وی را در [[کوه دماوند]] دربند کرد.

فرجام آنکه، ضحاک به دستِ فریدون کشته نمی‌شود، بلکه ''او را در شکافی بُن‌ناپدید، با میخ‌های گران بر سنگ فرو می‌بندد.''

== کمی از روایت شاهنامه ==
[[حکیم ابوالقاسم فردوسی]] برخاستن '''کاوهٔ اهنگر''' و برپا داشتن [[درفش کاویانی]] و پیدایش '''درفش کاویان''' و پیروزی '''درفش''' را چنین به نظم کشیده‌است:
{{شعر}}
{{ب| چو کاوه برون شد ز درگاه شاه | برو انجمن گشت بازارگاه}}
{{ب| همی بر خروشید و فریاد خواند | جهان را سراسر سوی دادخواند}}
{{ب| از آن چرم کاهنگران پشت پای | ببندند هنگام زخم درای}}
{{ب| همی کاوه آن بر سر نیزه کرد | همانگه ز بازار برخاست گرد}}
{{ب| خروشان همی رفت نیزه به دست | که ای نامداران یزدان‌پرست}}
{{ب| کسی کو هوای فریدون کند | سر از بند ضحاک بیرون کند}}
{{ب| بپویید کاین مهتر اهرمنست | جهان آفرین را به دل دشمن است}}
{{ب| به پیش فریدون فرخ شویم | به جان و تن و چیز یک رخ شویم}}
{{ب| همی رفت پیش اندرون مرد کرد | سپاهی برو انجمن شد نه خرد}}
{{ب| ندانست خود کافریدون کجاست | سر اندر کشید و همی رفت راست}}
{{ب| بیامد به درگاه سالار نو | بدیدندش از دور برخاست غو}}
{{ب| چو آن پوست بر نیزه بر دید کی | به نیکی یکی اختر افکند پی}}
{{ب| بیاراست آن را به دیبای روم | ز گوهر برو پیکر و زر بوم}}
{{ب| بزد بر سر خویش چون کرد ماه | یکی فال فرخ‌پی افکنده شاه}}
{{ب| فروهشت ازو سرخ و زرد و بنفش | همی خواندش کاویانی درفش}}
{{ب| از آن پس هر آنکس که بگرفت گاه | به شاهی به سر بر نهادی کلاه}}
{{ب| برآن بی‌بها چرم آهنگران | برآویختی نوبنو گوهران}}
{{ب| ز دیبای پرمایه و گوهران | بر آنگونه گشت اخیر کاویان}}
{{ب| که اندر سر نیزه خورشید بود | جهان را ازو دل پر امید بود}}
{{پایان شعر}}

== هراس از تبدیلِ تندیسِ کاوه به پایگاهی برای ضد انقلاب ==
[[احمد جنتی]]، [[دبیر شورای نگهبان]] و [[امام جمعه]] موقت تهران در مراسم رسمی [[نماز جمعه]] در [[تهران]] تخریب [[مجسمه کاوه آهنگر]] در [[اصفهان]] را خواستار شد. وی گفت: {{نقل قول|این مجسمه، به پایگاهی برای ضد انقلاب بدل خواهد شد.&lt;ref&gt;{{یادکرد وب |نویسنده = |نشانی=http://www.radiofarda.com/content/article/1136377.html |عنوان=دبیر شورای نگهبان: مجسمه کاوه آهنگر در اصفهان به پایگاهی برای ضد انقلاب تبدیل خواهد شد | ناشر =رادیوفردا/علیرضا طاهری |تاریخ =۱۳۸۱/۰۶/۰۴ |تاریخ بازبینی=جمعه ۳۰ خرداد ۱۳۹۳ تهران ۰۳:۴۱ - ۲۰ ژوئن ۲۰۱۴}}&lt;/ref&gt;}}

== جستارهای وابسته ==
{{چندستونه|ستون‌ها=۲}}
* [[درفش کاویانی]]
* [[ضحاک]]
* [[شاهنامه]]
* [[فهرست پهلوانان ایرانی شاهنامه]]
* [[گرشاسپ (پهلوان)|گرشاسپ]]
* [[کوه دماوند]]
* [[فرشگرد]]
* [[اسطوره]]
* [[مشهد کاوه]]
{{پایان چندستونه}}

==پانویس==
{{پانویس|۲}}

== منابع ==
* شاه کشی، جلد اول (از آغاز تا پایان دوره ساسانیان)، انتشارات سرمدی، تهران ۱۳۸۴
* {{یادکرد کتاب | نام خانوادگی =حسین | نام =الهی قمشه‌ای| پیوند نویسنده =قمشه‌ای| عنوان =شاهنامه فردوسی | ترجمه = ناهید فرشادمهر| سال =۱۳۸۶ | ناشر =نشر محمد|مکان =تهران | شابک =۹۶۴-۵۵۶۶-۳۵-۵}}

== پیوند به بیرون ==
* [http://www.iranian.ws/cgi-bin/iran_news/exec/view.cgi/4/9558 First Iranian Legendary Heroes and Heroines]: A Research Note by [[Manouchehr Saadat Noury]]
* [http://www.kavehsara.org Kaveh Ahangar (KavehMohebbi)]
* [http://libmma.contentdm.oclc.org/cdm/compoundobject/collection/p15324coll10/id/36222/rec/1 A king's book of kings: the Shah-nameh of Shah Tahmasp], an exhibition catalog from The Metropolitan Museum of Art (fully available online as PDF), which contains material on Kaveh

{{شاهنامه}}
{{جغرافیای شاهنامه}}
{{تمدن شاهنامه}}
{{شاهنامه-خرد}}

[[رده:داستان‌های شاهنامه‏]]
[[رده:اساطیر ایرانی]]
[[رده:شخصیت‌های شاهنامه]]</text></page>