<page><title>سه‌تار</title><text>[[پرونده:setar.jpg|120px|بندانگشتی|سه‌تار]]
'''سه‌تار''' از [[سازهای زهی]] و [[سازهای مضرابی|مضرابی]] [[موسیقی ایرانی]] است که با ناخن [[انگشت اشاره|انگشت اشارهٔ]] دست راست&lt;ref group="توضیح"&gt;برای نوازندهٔ راست‌دست&lt;/ref&gt; نواخته می‌شود. این ساز، دارای ۴ سیم از جنس [[فولاد]] و برنج است که به موازات دسته، از کاسه تا پنجه کشیده شده‌اند. سه‌تار دارای ۲۶ پردهٔ قابل حرکت از جنس [[روده|روده‌ی]] حیوانات یا [[ابریشم]] است. صدای آن ظریف و تو دماغی و تا حدودی غمگین است و گستره صوتی آن از هنگامِ بمِ دو زیر خط حامل تا لا بمل بالای خط حامل و در نتیجه نزدیک به ۳ [[اکتاو]] است.&lt;ref name="atraei" group="منابع" /&gt;

سه‌تار پیشتر هم‌خانواده با سازهایی چون [[دوتار]] و [[تنبور]] بوده است و امروزه به [[تار]] بسیار نزدیک‌تر است. در موسیقی دستگاهی ایران استفاده از سه‌تار بسیار رواج دارد؛ گرچه بیشتر برای تک‌نوازی مورد استفاده قرار می‌گیرد. این ساز برای هر دستگاه کوک ویژه‌ای دارد ولی فاصلهٔ چهارم یا پنجم پایین رونده معمولاً بین سیم‌های اول و دوم ثابت است.

نوازندگان سه‌تار برای اجرای آن، در حالت نشسته روی زمین یا صندلی، کاسهٔ ساز را به صورت مورب و با زاویهٔ ۴۵ درجه روی ران راست قرار داده و با سر انگشتان دست چپ روی پرده‌ها (دستان‌ها) ی روی دستهٔ سه‌تار حرکت می‌کنند و با انگشت اشارهٔ دست راست خود به سیم‌ها ضربه می‌رنند. معمولاً برای نوازندگی فقط انگشتان [[انگشت اشاره|اشاره]]، [[انگشت میانی|میانی]]، [[انگشت حلقه|حلقه]] و در بعضی موارد [[انگشت کوچک]] دست چپ استفاده می‌شوند اما در آثار استادان، استفاده از [[انگشت شست]] برای پرده‌گیری روی سیم بم نیز کاربرد دارد. در حین نوازندگی سه‌تار، می‌توان با زخمه‌زدن نزدیک به خرک، صدا را کمی زبر و خشن کرد؛ و با انجام این کار نزدیک به گلوی ساز، صدایی نرم و ملایم و اصطلاحاً پخته‌تر تولید می‌شود.

در ساخت ساز سه‌تار از [[چوب]] (معمولا گردو و توت) برای بدنه، صفحه و دسته و از فلز (برنج و فولاد) برای سیم‌ها و از استخوان برای تزئینات دسته، شیطانک و گاهی اوقات سیم‌گیر استفاده می‌شود.&lt;ref name="atraei" group="منابع"&gt;{{یادکرد کتاب | عنوان=سازشناسی ایرانی | ناشر=موسسه فرهنگی هنری ماهور | نویسنده=ارفع اطرایی | سال=۱۳۸۸ | مکان=تهران | صفحات=۲۱ | شابک=978-964-8772-25-8}}&lt;/ref&gt;

== تاریخچه ==
[[پرونده:Setar and Tanbur.png|بندانگشتی|420px|مقایسه اندازه و شکل صفحهٔ رویی سه‌تار و تنبور]]
سه‌تار از خانوادهٔ تنبور است اما امروزه از نگاه روش نواختن و شکل دسته و تکنیک‌ها بسیار به [[تار]] نزدیک است. سه‌تار در گذشته سه سیم (تار) داشته و اکنون چهار سیم دارد که سیم سوم و چهارم آن نزدیک به هم قرار دارند و هم‌زمان نواخته می‌شوند و مجموعهٔ آن دو را معمولاً سیم «بم» می‌نامند. با گذشت زمان کسانی چون [[ابونصر فارابی]]، [[ابوعلی سینا]]، [[صفی الدین ارموی]] و از متأخران [[ابوالحسن خان صبا]] لزوم افزایش یک سیم دیگر به این ساز را درک کرده و سه‌تارهای امروزی دارای چهار سیم هستند. این سیم از نظر تاریخی چهارمین سیمی‌است که روی ساز قرار گرفته، ولی در ترتیب قرارگیری سیم‌ها از پایین به بالا سیم سوم است. سیم سوم سه تار به سیم مشتاق معروف است و به روایتی از ابوالحسن صبا این سیم را نخستین بار درویشی به نام [[مشتاق علی شاه]] به این ساز افزوده است.

ساز سه‌تار به علت ویژگی صوتی خاص خود و صدای ظریفش، همواره مورد توجه صوفیان بوده است.&lt;ref name="AndersHammarlund"&gt;{{یادکرد کتاب | عنوان=Sufism, Music and Society in Turkey and the Middle East | نویسنده=Anders Hammarlund | صفحات=38}}&lt;/ref&gt;
{{-}}

== اجزا ==
&lt;div style="width:370px; float:left; border: 1px solid #CCC; margin-right:10px; padding-top:8px;"&gt;
[[پرونده:Setar-PointingLines.jpg|چپ|160px|مشخصات سه‌تار]]
&lt;div&gt;
# [[سرپنجه]] یا [[جعبه گوشی]]
# [[سه‌تار#گوشی|گوشی‌ها]]
# پرده قبل از شیطانک
# [[شیطانک]]
# [[سه‌تار#پرده|پرده‌های اصلی (چهارلایی)]]
# [[سه‌تار#پرده|پرده‌های فرعی (سه‌لایی)]]
# [[سه‌تار#دسته|دسته]]
# [[سه‌تار#کاسه|کاسه]]
# [[سه‌تار#صفحه|صفحه]]
# [[سه‌تار#خرک|خرک]]
# [[سه‌تار#سیم‌گیر|سیم‌گیر]]
# [[سیم|سیم‌ها]]
&lt;/div&gt;
&lt;/div&gt;

ساز سه‌تار دارای دو قسمت [[کاسه (موسیقی)|کاسه]] و [[دسته (موسیقی)|دسته]] است. خرک روی صفحه و سیم‌گیر در انتهای کاسه قرار دارد به‌گونه‌ای که اگر ساز ایستاده روی زمین باشد سیم‌گیر با زمین در تماس خواهد بود. در انتهای دسته [[پنجه (موسیقی)|پنجه]] قرار دارد که محل قرارگرفتن گوشی‌ها یا ابزارهای تنظیم کوک است. سه‌تار در مقایسه با تار فاقد جعبهٔ گوشی است و گوشی‌ها روی سرپنجه سوار شده‌اند و داخل آن نیستند.

;سیم‌ها
سه تار دارای چهار سیم به این شرح است:

{|border="1"
|+سیم‌های سه‌تار
! شماره!! جنس!! رنگ!! نام!! قطر
|-
|سیم یکم || [[فولاد]] || سفید || «حاد» || ۲۰–۲۲ [[میکرون]]
|-
|سیم دوم || [[برنز]] ||زرد || «زیر» || ۲۲–۲۵ میکرون
|-
|سیم سوم || [[فولاد]] || سفید ||«مشتاق» یا «زنگ» || ۲۰–۲۲ میکرون
|-
|سیم چهارم || [[برنز]] || زرد || «بم» || ۳۵–۴۰ میکرون
|}

;کاسه
کاسهٔ سه‌تار از نظر ساختاری مانند کاسهٔ [[عود]] یا [[تنبور]] بوده ولی کوچک‌تر از آنها و گلابی‌شکل است. درازای کاسه سه‌تار از ۲۶ تا۳۰ سانتی‌متر، پهنای آن به تناسب بین ۱۲ تا ۱۶ سانتی‌متر و ژرفایش نزدیک ۱۳ سانتی‌متر است و معمولاً از چوب توت یا گردو ساخته می‌شود. ساختار کاسه، هم می‌تواند یک تراش یک تکه از چوب باشد و هم از ترک‌های جداگانه و به هم چسبیده ساخته شده باشد.

[[پرونده:Setar Body.jpg|بندانگشتی|180px|چپ|بدنهٔ سه‌تار؛ شامل کاسه، صفحه و خرک (پل روی صفحه). در انتهای کاسه نیز سیم‌گیر قرار دارد.]]

;صفحه
روی کاسهٔ سه‌تار با تخته‌ای نازک از چوب پوشیده شده است که به آن [[صفحه (موسیقی)|صفحه]] گفته می‌شود. صفحه دارای سوراخ‌هایی برای خروج صدا است و معمولاً دست راست نوازنده روی آن قرار می‌گیرد اما در مواردی خاص برای افراد چپ دست، عکس این مورد صادق است.

;دسته
درازای دسته ۴۰ تا ۴۸ سانتی‌متر و قسمتی که گوشی‌ها در آن تعبیه می‌شوند ۱۲ سانتی‌متر و پهنای دسته ۳ سانتی‌متر است. بعضی از سازندگان برای زیباتر شدن و همچنین برای افزایش عمر مفید ساز، از نوعی استخوان که معمولاً استخوان شتر است برای پوشاندن دسته استفاده می‌کنند.

;خرک
[[پرونده:خرک سه‌تار.jpg|بندانگشتی|240px|چپ|تصویر خرک سه‌تار از بالا و پهلو. خرک سه‌تار را می‌توان به‌راحتی جدا کرد.]]
[[خرک (سازهای موسیقی)|خرک]] قطعه‌ایست متحرک که روی صفحه و به فاصلهٔ سه انگشت از انتهای کاسه قرار دارد. عرض خرک سه‌تار بین ۵ تا ۶ سانتی‌متر و ارتفاع آن کمتر از ۱ سانتی‌متر بوده و از جنس چوب ساخته می‌شود. سیم‌ها پس از عبور از شیارهای کم‌عمق روی خرک از طول دسته عبور کرده و توسط [[شیطانک]] به گوشی‌ها می‌رسند.

;سیم‌گیر
[[سیم‌گیر]] در بخش پایانی کاسه ساز قرار دارد و برای نگهداری سیم‌ها استفاده می‌شود. در گذشته سیم‌گیر را بیشتر از جنس استخوان می‌ساختند، اما امروزه نوع چوبی آن معمول‌تر است.

;شیطانک
[[شیطانک]] بین قسمت اصلی دسته و پنچهٔ ساز قرار می‌گیرد و جنس آن از استخوان و یا پلاستیک است. کاربرد شیطانک در هدایت و تقسیم‌بندی سیم‌ها در قسمت بالای دسته می‌باشد.

;گوشی
سیم از یک طرف به سیم گیر در انتهای کاسه و از طرف دیگر به گوشی‌های کوک شونده در انتهای دسته ساز بسته می‌شوند. با چرخاندن گوشی‌ها می‌توان ساز را [[کوک]] کرد.

;پرده
[[پرده (موسیقی)|پرده‌ها]] نخ‌های باریکی از جنس رودهٔ حیوانات و یا ابریشم هستند که در عرض دستهٔ سه‌تار به صورت سه‌لایی و چهارلایی بسته می‌شوند و وظیفهٔ تقسیم‌بندی فواصل موسیقایی را برعهده دارند. تعداد پرده‌ها ۲۶ عدد است که که یکی از آن‌ها قبل از [[شیطانک]] بسته می‌شود و فاصلهٔ آن با شیطانک در صدای سه‌تار مؤثر است.

فواصل پرده‌ها از خرک و شیطانک به این شرح است (طول سیم مرتعش 66cm):

{|border="1"
|+فواصل پرده‌ها
! شماره!! نغمه!! از خرک(cm)!! از شیطانک(cm)!! تعداد لایه
|-
|۱ || [[ربمل]] || ۶۲٫۶ ||۳٫۴|| سه لا
|-
|۲|| [[رکرن]] ||۶۰٫۶||۵٫۴||چهارلا
|-
|۳|| [[ر]] ||۵۸٫۷||۷٫۳||چهارلا
|-
|۴|| [[می بمل]] ||۵۵٫۷||۱۰٫۳||چهارلا
|-
|۵|| [[می کرن]] ||۵۳٫۹||۱۲٫۱||سه لا
|-
|۶|| [[می]] ||۵۲٫۱||۱۳٫۹||چهارلا
|-
|۷|| [[فا]] ||۴۹٫۵||۱۶٫۵||چهارلا
|-
|۸|| [[فادیز]] ||۴۷٫۰||۱۹٫۰||سه لا
|-
|۹|| [[سل کرن]] ||۴۵٫۴||۲۰٫۶||سه لا
|-
|۱۰|| [[سل]] ||۴۴٫۰||۲۲٫۰|| چهارلا
|-
|۱۱|| [[لابمل]] ||۴۱٫۸||۲۴٫۲||سه لا یا چهارلا
|-
|۱۲|| [[لاکرن]] ||۴۰٫۴||۲۵٫۶||چهارلا
|-
|۱۳|| [[لا]] ||۳۹٫۱||۲۶٫۹||سه لا
|-
|۱۴|| [[سی بمل]] ||۳۷٫۱||۲۸٫۹||چهارلا
|-
|۱۵|| [[سی کرن]] ||۳۵٫۹||۳۰٫۱||سه لا
|-
|۱۶|| [[سی]] ||۳۴٫۸||۳۱٫۲||سه لا
|-
|۱۷|| [[دو]] ||۳۳٫۰||۳۳٫۰||چهارلا
|-
|۱۸|| [[رکرن]] ||۳۰٫۳||۳۵٫۷||سه لا یا چهارلا
|-
|۱۹|| [[ر]] ||۲۹٫۳||۳۶٫۷||چهارلا
|-
|۲۰|| [[می بمل]] ||۲۷٫۸||۳۸٫۲||چهارلا
|-
|۲۱|| [[می کرن]] ||۲۶٫۹||۳۹٫۱||سه لا
|-
|۲۲|| [[می]] ||۲۶٫۱||۳۹٫۹||سه لا
|-
|۲۳|| [[فا]] ||۲۴٫۸||۴۱٫۳||چهارلا
|-
|۲۴|| [[فادیز]] ||۲۳٫۵||۴۲٫۵||سه لا
|-
|۲۵|| [[سل]] ||۲۲٫۰||۴۴٫۰||چهارلا
|}

== صدا ==
{{شنیدن
| نام پرونده = سه‌تار، بیات اصفهان.ogg
| عنوان      = صدای ساز سه‌تار
| توصیف      = بخش کوچکی که در مایهٔ بَیاتِ اصفهان نواخته شده است.}}

سه تار دارای صدایی مخملین و ظریف بوده از آنجایی که که با کنار ناخن انگشت سبابه دست راست نواخته می‌شود، صدای ساز ارتباط مستقیمی با اعصاب و روان نوازنده پیدا می‌کند و از این رو سه تار را اغلب همدم اوقات تنهایی خوانده‌اند.

اغلب شنوندگان، ساز سه تار را دارای لحن و نوای غمگینی احساس می‌کنند، اما نوازندگان معاصر موسیقی ایرانی در تلاش برای توسعه موسیقی مدرن و نوی ایران، آثار زیبایی آفریده‌اند که با حال و هوایی که تا دو دهه پیش از این ساز تصور می‌شد کاملاً متفاوت است.
البته می‌بایست اشاره کرد که در سه تار نوازی مدرن تجربه استفاده از مضراب سیمی تجربه‌ای موفق بوده و با ایجاد صدایی
شفاف و کریستالی کمک شایانی به گسترش امکانات این ساز عجیب نموده است.
اجرای تک سیم‌هایی خاص و همچنین افزایش قدرت اجرای دینامیک‌های مختلف نیز از مزایای استفاده از مضراب سیمی در نوازندگی است. روایت از روح‌الله خالقی: شاید ساز سه تار را در زمانی که موسیقی ممنوع بوده ونوازندگان برای آنکه صدای آن خارج از محل نرود آفریده‌اند.{{مدرک}}

== محدودهٔ صوتی ==
{{گسترش|بخش}}
محدودهٔ صوتی سه‌تار از بم‌ترین نت آن (دو سوم = C3) آغاز شده و در نت «لا» ی بالای خط حامل پایان می‌یابد.

[[پرونده:بستر صوتی سه‌تار.svg|بندانگشتی|640px|وسط|محدودهٔ صوتی سه‌تار در حالت کوک دو-سل-دو-دو و بدون پردهٔ ر بمل بعد از شیطانک]]

== کوک ==
هر چهار سیم سه‌تار می‌توانند توسط گوشی‌هایی که در انتهای دسته تعبیه شده کوک شوند.{{سخ}}
نت پایهٔ کوک سه‌تار و تار معمولاً نت [[دو (نت)|دو]] برای سیم یکم است و بقیه سیم‌ها بر اساس سیم اول کوک می‌شوند. نتِ دوی مورد استفاده در سه‌تار، در [[پیانو]] سی وسط (Middle C) است. نت دو در موسیقی ایرانی معمولاً یک پرده پایین‌تر از نت دو در [[موسیقی کلاسیک]]، و برابر با [[سی بمل|سی بِمُل]] در [[دیاپازون]] است.&lt;ref name="JZ" group="منابع"&gt;آموزش سه‌تار، جلال ذوالفنون، تهران: نشر هستان، چاپ سی و دوم: ۱۳۸۶، بخش گفتاری بر چاپ بیستم، صفحهٔ ۵&lt;/ref&gt;

بعضی اوقات برای تمرین از پایه نت [[نت|لا]] برای کوک سیم یکم استفاده می‌شود چرا که صدای ساز بم‌تر بوده و گوش [[نوازنده]] را آزار نمی‌دهد. دلیل دیگر برای استفاده از نتِ لا شل‌تر بودن سیم‌هاست و در نتیجه آسیب کمتری به سیم رسیده و [[عمر مفید]] آن بالا می‌رود؛ در عین حال که انگشت‌گذاری و اجرای [[تکنیک (موسیقی)|تکنیک‌هایی]] مانند [[مضراب ریز]] روی سیم شل آسان‌تر است.

معمولاً برای هر دستگاه کوک خاصی در نظر گرفته می‌شود، اما بسته به [[دستگاه (موسیقی)|دستگاه]]، احساس نوازنده و تم آهنگ مورد نظر می‌تواند متفاوت باشد. عوض شدن کوک ساز در هر دستگاه و [[آواز (موسیقی)|آواز]] در موسیقی ایرانی منجر به عوض شدن حال و هوای آهنگ‌ها می‌شود اما می‌توان با استفاده از کوکِ دستگاه‌ها و آوازهای مختلف، آهنگ‌های مربوط به دستگاه و یا آوازی دیگر را نواخت.

=== حالت‌های مختلف کوک ===
نامگذاری سیم‌ها برای کوک قراردادی است. به این معنی که لازم نیست کوک سیم همان نت دیاپازون باشد. برای مثال در حالتی که قرار باشد سیم اول روی نت دو کوک شود و سیم دوم روی نت سل، می‌توان هر دو را یک پرده پایین‌تر آورد و سیم اول را روی نت سی‌بمل و سیم دوم را روی نت فا کوک کرد. در موسیقی سنتی ایران می‌توان هر دستگاه را با کوک‌های مختلف اجرا کرد که در اینجا متداول‌ترین آنها معرفی می‌شود.
{| border="1" align="center" cellpadding="5" cellspacing="0"
|+ حالت‌های کلی کوک
!حالت سیم و نوع صدا
! سیم ۱!! سیم ۲!! سیم ۳!! سیم ۴
|-
| صدای ریز با سیم‌های سفت و کشیده
| دو || سل || دو || دو
|-
| سیم‌ها دو نیم‌پرده بم‌تر کوک شوند
| سی‌بمل || فا || سی‌بمل || سی‌بمل
|-
| سیم‌ها سه نیم‌پرده بم تر کوک شوند
| لا || می || لا || لا
|}

به علت پایین‌تر بودن نت دو در [[موسیقی سنتی ایران|موسیقی سنتی ایرانی]] نسبت به موسیقی کلاسیک به میزان یک پرده، کوکِ «سی بمل، فا، سی بمل، سی بمل» همان کوکِ «دو، سل، دو، دو» شناخته می‌شود. در واقع، نامگذاری این کوک (که در اینجا کوک ماهور است) به عنوان «دو، سل، دو، دو» برای راحتی کار نوازندگان و هنرجویان است تا نسبت فاصله بین نت مورد استفاده در سیم یکم تا سیم دوم را که ۵ نیم پرده است، درک کنند.

=== کوک شور ===
[[دستگاه شور]] مادر دستگاه‌های موسیقی ایران است و تمامی دستگاه‌ها و آوازها (به جز دستگاه چهارگاه) از شور مشتق می‌شوند.{{مدرک}}

{| border="1" align="center" cellpadding="5" cellspacing="0"
|+ کوک‌های متداول شور
|
! سیم ۱!! سیم ۲!! سیم ۳!! سیم ۴
|-
| شور سُل
| دو || سل || دو || فا
|-
| شور ر
| دو || سل || ر || ر
|-
| شور دو
| دو || فا || دو || دو
|-
| شور لا
| دو || سل || لا || ر
|}

=== متعلقات شور ===
آوازهای [[آواز ابوعطا|ابوعطا]]، [[آواز بیات زند|بیات زند]]، [[آواز افشاری|افشاری]]، [[آواز دشتی|دشتی]]، [[آواز بیات کرد|بیات کرد]] با اینکه از متعلقات دستگاه شور هستند، اما هر یک دارای کوکِ جداگانه‌ای هستند. (امروزه آواز بیات اصفهان از متعلقات دستگاه همایون خوانده می‌شود که در قدیم متعلق به شور بوده و ربع پرده با شور تفاوت دارد)

;آواز ابوعطا

{| border="1" align="center" cellpadding="5" cellspacing="0"
|+ کوک‌های متداول ابوعطا
|
! سیم ۱!! سیم ۲!! سیم ۳!! سیم ۴ || توضیحات
|-
| ابوعطا دو
| دو || سل || دو || فا || ''مأخوذ از شور سل''
|-
| ابوعطا سل
| دو || سل || ر || ر || ''مأخوذ از شور ر''
|-
| ابوعطا فا
| دو || فا || دو || دو || ''مأخوذ از شور دو''
|-
| ابوعطا ر
| دو || سل || لا || ر || ''مأخوذ از شور لا''
|}

;آواز بیات زند
کوک سه‌تار در آواز بیات زند به روایت [[احمد عبادی]] نوازنده سه‌تار به این گونه است:

{| border="1" align="left" cellpadding="5" cellspacing="0"
|+ کوک‌های متداول آواز بیات زند
! نام
! سیم اول
! سیم دوم
! سیم سوم
! سیم چهارم
|-
| بیات‌زند سی‌بمل || دو || فا || سی‌بمل || سی‌بمل
|-
| راست‌کوک سی‌بمل || دو || سل || سی‌بمل || فا
|-
| بیات‌زند دو || دو || سل || دو || دو
|-
| بیات‌زند می‌بمل || دو || فا || می‌بمل || می‌بمل
|-
| بیات‌زند فا || دو || فا || دو || دو
|}
{{-}}
;آواز افشاری
{| border="1" align="center" cellpadding="5" cellspacing="0"
|+ کوک‌های متداول آواز افشاری
! سیم اول
! سیم دوم
! سیم سوم
! سیم چهارم
|-
| دو || سل || دو || دو
|}

;آواز دشتی
{| border="1" align="center" cellpadding="5" cellspacing="0"
|+ کوک‌های متداول آواز دشتی
! سیم اول
! سیم دوم
! سیم سوم
! سیم چهارم
|-
| دو || سل || لا || ر
|}

=== کوک همایون ===
{| border="1" align="left" cellpadding="5" cellspacing="0"
|+ کوک‌های متداول دستگاه همایون
|
! سیم ۱!! سیم ۲!! سیم ۳!! سیم ۴
|-
| همایون می کرن
| دو || سل || ر || ر
|-
| همایون ر کرن
| دو || سل || دو || دو
|-
| همایون لا کرن
| دو || سل || لا کرن || ر
|-
| همایون لا کرن ۲
| دو || فا || سل || دو
|-
| همایون سل کرن
| دو || فا || سل کرن || می بمل
|}
کوک مورد استفاده برای [[دستگاه همایون]] دقیقاً مانند کوکِ مورد استفاده در آوازِ ابوعطاست.
در نوازندگی [[آواز بیات اصفهان]] نیز از همین کوک برای سه‌تار استفاده می‌شود.

{{-}}

=== کوک ماهور ===
{| border="1" align="left" cellpadding="5" cellspacing="0"
|+ کوک‌های متداول دستگاه ماهور
|
! سیم ۱!! سیم ۲!! سیم ۳!! سیم ۴
|-
| ماهورِ دو
| دو || سل || دو || دو
|-
|...
| دو || فا || دو || دو
|-
|...
| دو || سل || دو || فا
|}
کوکِ سه‌تار در [[دستگاه ماهور]] به عنوان پایه شناخته می‌شود و در این کوک، سه‌تار دارای بیشترین [[وسعت صوتی]] خود است.

سیم‌های سه‌تار برای نوازندگی دستگاه ماهور به این صورت کوک می‌شوند:

=== کوک راست‌پنجگاه ===
{| border="1" align="center" cellpadding="5" cellspacing="0"
|+ کوک‌های متداول دستگاه راست‌پنجگاه
|
! سیم ۱!! سیم ۲!! سیم ۳!! سیم ۴
|-
| راست‌پنجگاه فا
| دو || فا || دو || دو
|-
| راست‌پنجگاه دو
| دو || سل || دو || دو
|-
| راست‌پنجگاه سل
| دو || سل || ر || ر
|}

== نوازندگان سه‌تار ==
سه‌تار از سازهای بسیار پرکاربرد و مورد علاقه در موسیقی اصیل ایرانی است و نوازندگان بسیاری به آن روی آورده‌اند و آن را با مهارت کامل می‌نوازند. نام بردن از همه آنها در اینجا ممکن نیست و تنها برای نمونه به نام برخی از نوازندگان برجسته پیشکسوت و کنونی اشاره می‌شود.
===برخی از نوازندگان پیشین===
* [[میرزا عبدالله]]
* [[درویش خان]] 
* [[ابوالحسن صبا]]
* [[نور علی برومند]]
* [[ارسلان درگاهی]]
* [[یوسف فروتن]]
* [[سعید هرمزی]]
* [[داریوش صفوت]]
* [[احمد عبادی]]
* [[جلال ذوالفنون]]
* [[محمدرضا لطفی]]
* [[پرویز مشکاتیان]]
===برخی از نوازندگان مطرح کنونی===
* [[حسین علیزاده]]
* [[داریوش طلایی]]
* [[داریوش پیرنیاکان]]
* [[مجید درخشانی]]
* [[کیوان ساکت]]
* [[حمید متبسم]]
* [[مسعود شعاری]]
* [[بهداد بابایی]]
== منابع ==
{{پانویس|گروه=منابع}}
* اطلاعات قطعات سه‌تار از مسعود شعاری
* اطلاعات کوک‌های ساز براساس گفتارهای احمد عبادی؛ پیاده شده از روی نوار.

== برای مطالعهٔ بیشتر ==
* {{یادکرد کتاب | نام خانوادگی =جلیلوند | نام = محمدرسول|عنوان = نگرشی بر سازشناسی سه تار | سال = ۱۳۸۲ | ناشر = انتشارات تصنیف|مکان = تهران| شابک = ۹۶۴-۷۹۷۵-۰۱-۵}}
* {{یادکرد کتاب | نام خانوادگی =محمدی| نام = سعید|عنوان = پنجهٔ سه‌تار | سال = ۱۳۸۶| ناشر = انتشارات چنگ|مکان = تهران}}

{{سازهای موسیقی ایرانی}}
[[رده:سه‌تار]]
[[رده:سازهای افغانستان]]
[[رده:سازهای موسیقی ایرانی]]
[[رده:موسیقی آذربایجانی]]
[[رده:نمادهای ملی ایران]]</text></page>