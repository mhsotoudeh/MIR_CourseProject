<page><title>عارف قزوینی</title><text>{{جعبه اطلاعات شاعر و نویسنده
| نام                    = عارف قزوینی
| تصویر                  = Aref.JPG
| توضیح تصویر            = عارف قزوینی
| نام اصلی               = '''ابوالقاسم عارف قزوینی'''
| زمینه فعالیت           = [[شاعر]]، [[تصنیف‌ساز]]
| ملیت                   = ایرانی
| تاریخ تولد             = [[۱۲۵۹|۱۲۵۹ خورشیدی]]
| محل تولد               = [[قزوین]]، [[ایران]]
| والدین                 = ملاهادی وکیل
| تاریخ مرگ              = [[۱ بهمن]] [[۱۳۱۲]] {{سن|۱۲۵۹|۱|۱|۱۳۱۲|۱۱|۱}}
| محل مرگ                =[[همدان]]، [[ایران]]
| محل زندگی              = [[تهران]]
| مختصات محل زندگی       =
| مدفن                   = محوطه آرامگاه [[بوعلی سینا]]، [[همدان]]
|در زمان حکومت           =
|اتفاقات مهم             =
| نام دیگر               =
|لقب                     =
|بنیانگذار               =
| پیشه                   =
| سال‌های نویسندگی        =
|سبک نوشتاری             = سراینده تصنیف‌های میهنی در دوره مشروطه
|کتاب‌ها                  =
|مقاله‌ها                 =
|نمایشنامه‌ها             =
|فیلم‌نامه‌ها              =
|دیوان اشعار             = دیوان اشعار، تصانیف موسیقی
|تخلص                    =
|فیلم (های) ساخته بر اساس اثر (ها)=
| همسر                   = خانم بالا
| شریک زندگی             =
| فرزندان                =
|تحصیلات                  =
|دانشگاه                 =
|حوزه                    =
|شاگرد                   =
|استاد                   =
|علت شهرت                =
| تأثیرگذاشته بر         =
| تأثیرپذیرفته از        =
| وب‌گاه                  =
| imdb_id                =
| soure_id               =
|گفتاورد                 = {{شعر}}
خون جوانان وطن لاله دمیده{{سخ}}از ماتم سرو قدشان سرو خمیده
{{پایان شعر}}
|امضا                    =}}

'''ابوالقاسم عارف قزوینی''' ([[۱۲۵۹]] - [[۱ بهمن]] [[۱۳۱۲]])، [[شاعر]] و [[تصنیف|تصنیف‌ساز]] اهل [[ایران]] بود.

== کودکی و جوانی ==
عارف درسال ۱۲۵۹ هجری شمسی در [[قزوین]] متولد شد. پدرش «ملاهادی وکیل» بود. عارف [[صرف و نحو]] [[عربی]] و [[فارسی]] را در قزوین فراگرفت. [[خط شکسته]] و [[نستعلیق]] را بسیار خوب می‌نوشت. [[موسیقی]] را نزد [[حاج صادق خرازی]] فراگرفت. مدتی به اصرار پدر در پای منبر [[میرزا حسن واعظ]]، یکی از وعاظ قزوین، به نوحه خوانی پرداخت و عمامه می‌بست ولی پس از مرگ پدر عمامه را برداشت و ترک روضه خوانی کرد.

== ازدواج ==
عارف در ۱۷ سالگی به دختری به نام «خانم‌بالا» عشق و علاقه پیدا کرد و با او پنهانی ازدواج کرد. (تصنیف [[دیدم صنمی]] را در وصف ایشان سرود) فشارهای خانواده دختر پس از اینکه مطلع گردیدند زیاد شد و عارف به ناچار به رشت رفت و پس از بازگشت با وجود عشق بسیار، آن دختر را طلاق داد و تا آخر عمر ازدواج نکرد.&lt;ref&gt;دیوان عارف قزوینی. انتشارات جاویدان. ۱۳۵۷. فصل تاریخ حیات عارف به قلم خودش. ص ۸۱ تا ۹۷&lt;/ref&gt;

== میان سالی و مشروطه ==
عارف در سال ۱۳۱۶ ه. ق به تهران آمد و چون صدای خوشی داشت با شاهزادگان [[قاجار]] آشنا شد و [[مظفرالدین شاه]] خواست او را در ردیف فراش خلوتها درآورد، اما عارف به قزوین بازگشت.

در سال [[۱۳۲۳]] در زمان آغاز ۲۳ سالگی عارف زمزمه [[مشروطیت]] بلند گشته بود، عارف نیز با [[غزل|غزلهای]] خود به موفقیت [[مشروطیت]] کمک کرد. 

در سال ۱۳۳۵ یکی از دوستان عارف به نام «[[عبدالرحیم خان]]» [[خودکشی]] کرد و عارف بر اثر این به جنون مبتلا شد و [[نظام السلطنه مافی]] او را برای مداوا به بغداد برد. پس از چندی با شروع جنگ جهانی اول همراه نظام السلطنه به [[استانبول]] رفت. [[ایرج میرزا]] شاعر طنز سرای معروف، منظومه [[عارفنامه]] را در هجو وی سرود.

وی در سال ۱۳۳۷ ه. ق به تهران بازگشت و کنسرت با شکوهی ترتیب داد.

در هنگام مرگ [[محمدتقی پسیان|کلنل محمد تقی خان پسیان]] در سال ۱۳۴۰ ه. ق در تشییع جنازهٔ او شرکت نمود و به مسببین این حادثه ناسزا گفت. هنگامی که خواستند سر کلنل را روی توپ بگذارند، عارف فریاد برآورد:

{{شعر}}
{{ب|این سر که نشان حق‌پرستی است |امروز رها ز قید هستی است}}
{{ب|با دیدهٔ عبرتش ببینید |کاین عاقبت وطن پرستی است}}
{{پایان شعر}}

== مرگ ==
عارف در سال ۱۳۰۵ ه. ش به دعوت دوستی به بروجرد رفت تا شرح احوال دورهٔ آزادی خواهی را بنویسد. اما از [[بروجرد]] بر اثر حادثه‌ای ناخوشایند (مسموم کردن یکی از سگ‌های وی و شایعاتی مبنی بر دفن جسد سگ در یک امامزاده) خارج شده و به [[اراک]] پناه برد.{{مدرک}} در اراک هم او را راحت نگذاشتند. او خود می‌گوید:&lt;blockquote&gt;"بعد می‌گویند این ننگ[مقصود خود عارف است] بسته نباید درخاک قبر بماند، ای داد، بی داد! حقیقتاً ای داد، بی داد؛ الان ده، پانزده سال است شب و روز ورد زبان من این شده‌است که بگویم ای داد، بیداد."&lt;ref&gt;شهر شعر عارف، ص ۲۵۶&lt;/ref&gt;&lt;/blockquote&gt;سپس بیماریش شدت گرفت و حنجره‌اش گرفته، از خواندن بازماند و از معالجه ناتوان:{{گفتاورد|"آیا به که می‌شود گفت که سینهٔ من گرفت و من استطاعت معالجهٔ آن را نداشتم تا اینکه به کلی از بین رفت."&lt;ref&gt;شهر شعر عارف، ص ۳۲۲&lt;/ref&gt;}}
سرانجام عارف در سال ۱۳۰۷ جهت معالجه نزد دکتر بدیع به همدان رفت و برای همیشه در آنجا ماند. عارف در همدان بیمار، رنج دیده و مایوس بود و از همه جز اندک دوستانی یک دل و صمیمی کناره گرفت و انسان‌ها را شیطان و دروغگو می‌نامید. او از دشمنی اهل روزگار چنین شِکوه می‌کند:{{گفتاورد|"آخر این چه بدبختی بود که دامن گیر من شده‌است. [[فرمانفرما]] با من بد، سلیمان میرزا بد، [[قوام‌السلطنه]] بد، [[تقی‌زاده]] هم بد، [[نصرت‌الدوله]] بد، [[ملک‌الشعرا]] بد، مرتجع و آزادی خواه هر دو دشمن، من از هر طرف هدف تیر کینه خواهی شده."&lt;ref&gt;دیوان عارف، ص ۴۶۶&lt;/ref&gt;}}
[[پرونده:MAGHBARE AAREF.jpg|بندانگشتی|300px|مقبره عارف در میدان ابن سینا همدان]]
عارف باقی‌ماندهٔ عمر را در خانه‌ای اجاره‌ای در یک قلعهٔ کوچک در درهٔ مراد بیک با یک کلفت به صورت تبعیدی و خود خواسته سکونت گزید؛ در حالی که دارایی او سه سگ و دو دست لباس کهنه بود. او در سال‌های پایانی با فقر دست به گریبان بود و اگرچه دوستان دور و نزدیک به او کمک می‌کردند، این امر به روح آزادهٔ شاعر لطمه می‌زد و او را شرمنده می‌ساخت. خود دربارهٔ روزهای تنهایی می‌گوید:{{گفتاورد|"حالا که هنگام زوال آفتاب عمر است و پایان روزگار به غفلت گذراندهٔ زندگانی است؛ که تازه دانسته‌ام تنها دوستان من این دوتا سگ هستند که معنی وفا و محبت و دوستی را در آنها دریافته‌ام.&lt;ref&gt;دیوان عارف، ص ۴۶۱&lt;/ref&gt;}}
در سال ۱۳۰۸ عارف سر مکاتبه با زرتشتیان هند را باز کرد و برخی پژوهش‌های خود را برای «سردین شاه پارسی» به هند فرستاد. زرتشتیان او را به هند دعوت کردند، اما جواب رد داد و دیری نگذشت که از کردهٔ خود پشیمان شد.
سر انجام در روز یک شنبه یکم بهمن ۱۳۱۲ خورشیدی در حالی که عارف ۵۴ سال داشت، مرگ زودرس به سراغش آمد. جیران، کلفتش که او را به عقد خویش در آورده بود، حکایت کرده که عارف در آخرین دم از او خواست که وی را نزدیک پنجره ببرد تا آفتاب و آسمان میهن را ببیند و او پس از دیدن آفتاب چنین خواند:
{{شعر|نستعلیق}}
{{ب|ستایش مر آن ایزد تابناک | که پاک آمدم پاک رفتم به خاک}}&lt;ref&gt;شهر شغر عارف، ص ۳۳۳&lt;/ref&gt;
{{پایان شعر}}

سپس به بستر بازگشت و لحظاتی بعد جان سپرد و در آرامگاه بوعلی سینا (واقع در همدان، خیابان بوعلی) در خاک آرمید.

== تصنیف‌ها ==
{{جنبش مشروطه}}
# [[از خون جوانان وطن لاله دمیده]]– [[آواز دشتی]] [http://web.farsi.se/Gy_boken/3_7_aref.htm]
# [[دیدم صنمی، سرو قدی، روی چو ماهی]] – [[آواز افشاری]] – [[۱۲۶۵ (هجری شمسی)|۱۲۶۵]]
# [[ای امان از فراقت امان]] – [[دستگاه شور]] – [[۱۲۷۵ (هجری شمسی)|۱۲۷۵]] (هم‌زمان با ورود مشروطه خواهان به تهران)
# [[نمی‌دانم چه در پیمانه کردی]] – [[آواز افشاری]]
# [[نکنم اگر چاره دل هرجایی را]] – [[آواز افشاری]] – [[۱۲۷۶ (هجری شمسی)|۱۲۷۶]]
# افتخار همه آفاقی و منظور منی – [[دستگاه سه‌گاه]] - (برای [[افتخارالسلطنه]] - دختر [[ناصرالدین شاه]])
# توای تاج، تاج سر خسروانی – [[آواز افشاری]] – [[۱۲۷۷ (هجری شمسی)|۱۲۷۷]] - (برای [[تاج السلطنه]] - دختر [[ناصرالدین شاه]])
# هنگام می‌فصل گل و گشت چمن شد – [[آواز دشتی]] - (به مناسبت افتتاح دورهٔ دوم مجلس‌شورای‌ملی‌ایران)
# [[دل هوس سبزه و صحرا ندارد]] – [[آواز ابوعطا]]
# نه قدرت که با وی نشینم، نا طاقت که جز وی ببینم – [[آواز افشاری]]
# ننگ آن خانه که مهمان ز سر خوان برود – [[آواز دشتی]] – [[۱۲۸۸ (هجری شمسی)|۱۲۸۸]] - (به مناسبت اخراج مورگان شوستر آمریکایی از ایران)
# [[باد فرح‌بخش بهاری وزید]] – [[آواز بیات‌زند]]
# بلبل شوریده فغان می‌کند – [[دستگاه ماهور]] – [[۱۲۸۹ (هجری شمسی)|۱۲۸۹]]
# [[گریه را به مستی بهانه کردم]] – [[دستگاه شور]] – [[۱۲۸۷ (هجری شمسی)|۱۲۸۷]]
# از کفم رها شد مهار دل –[[آواز افشاری]] – [[۱۲۸۸ (هجری شمسی)|۱۲۸۸]]
# ترک چشمش ار فتنه کرد راست – [[آواز ابوعطا]] – [[۱۲۹۴ (هجری شمسی)|۱۲۹۴]]
# [[چه شورها که من به پا ز شاهناز می‌کنم]] – [[دستگاه شور]] – [[۱۲۹۵ (هجری شمسی)|۱۲۹۵]]
# بماندیم ما، مستقل شد ارمنستان – [[دستگاه سه‌گاه]] –[[۱۲۹۷ (هجری شمسی)|۱۲۹۷]]
# جان برخی آذربایجان باد – [[آواز دشتی]] – [[۱۲۹۷ (هجری شمسی)|۱۲۹۷]] (برای آذربایجان - در جواب تفرقه افکنان)
# شانه بر زلف پریشان زده‌ای، به‌به و به – [[آواز دشتی]] –[[۱۲۹۷ (هجری شمسی)|۱۲۹۷]]
# رحم‌ای خدای دادگر کردی نکردی – [[آواز بیات‌زند]] – [[۱۲۹۷ (هجری شمسی)|۱۲۹۷]]
# امروزای فرشتهٔ رحمت بلا شدی – [[آواز افشاری]] – [[۱۲۹۹ (هجری شمسی)|۱۲۹۹]]
# [[گریه کن (اثر عارف قزوینی)|گریه کن که گر سیل خون گری ثمر ندارد]] – [[آواز دشتی]] – [[۱۳۰۰]] (به مناسبت مرگ [[کلنل محمد تقی‌خان پسیان]])
# تا رخت مقید نقاب است – [[آواز بیات‌اصفهان]] – [[۱۳۰۱]]
# ای دست حق پشت و پناهت بازآ – [[دستگاه شور]] – [[۱۳۰۰]](برای سید ضیا)
# گو به ساقی کز ایاغی ترکی و ماغی
# چه آذرها به جان از عشق آذربایجان دارم – [[۱۳۰۳]] (به یاد ستارخان و باقر خان)
# [[باد خزانی|باد خزانی زد ناگهانی، کرد آنچه دانی]] – [[دستگاه شور]] - [[۱۳۰۳]] (برای آذربایجان)

== خوانندگان تصنیف‌ها ==
از زمان سروده شدن تصنیف‌ها تا به امروز به وسیله خوانندگان غیرحرفه‌ای و حرفه‌ای بارها این تصنیف‌ها خوانده شده، از جمله خوانندگان پرآوازه که برخی تصنیف‌های عارف را اجرا کرده‌اند: [[قمرالملوک وزیری]]، [[عبدالله دوامی]]، [[الهه (خواننده)|الهه]] (تدوین از [[روح‌الله خالقی]])، [[محمدرضا شجریان]]، [[شهرام ناظری]]، [[معین (خواننده)|معین]]، [[همایون شجریان]]، [[صدیق تعریف]]، [[محسن کرامتی]]، [[سالار عقیلی]]، [[لیلا فروهر]].

== سبک و شیوه ==
وی اولین تصنیفش را در ۱۸ سالگی ساخت. عارف یا تصنیف‌های وطنی-سیاسی ساخته و یا تصنیف عشقی و در هر دو زمینه نیز بی باک و سنت شکن بوده‌است. تصنیف‌های عارف چون اکثراً در وصف حال و اوضاع زمانه بود همگی تاثیر بسزایی در مجامع آن روز داشت. عارف از اولین کسانی است که در ایران کنسرت برگزار کرد و به جنبهٔ غیر مجلسی بودن و مردمی بودن آن تاکید می‌ورزد. کنسرت‌های او همیشه پر رونق و پر ازدحام بود. عارف در مورد تصنیف و تصنیف سازی عقیده داشت که تصنیف نباید تحریر داشته باشد تا مردمی که صدا و تحریر ندارند بتوانند به راحتی از پس اجرای آن برآیند.[[عبدالله دوامی]] نقل می‌کند: هنگام خواندن یکی از تصنیف‌های عارف تحریر داده‌است و عارف به حالت قهر با او درگیر شده که چرا تحریر می‌دهد.
عارف در سرتاسر زندگی خود همیشه صراحت داشته و این حداقل در تصنیف‌های اجتماعی و سیاسی او به خوبی مشهود است. او بدون هراس آن چه را که فکر می‌کرد درست است بر زبان می‌راند تا جایی که صراحت او گاه باعث رنجش دوستان و یارانش می‌شده‌است.

== پانویس ==
{{پانویس}}

== منابع ==
* هزارسال شعر فارسی/به انتخاب جعفر ابراهیمی و دیگران. - تهران: کانون پرورش فکری کودکان و نوجوانان، ۱۳۸۰.
* تصنیف‌های عارف، ارشد تهماسبی، موسسه فرهنگی هنری ماهور۱۳۷۵

== پیوند به بیرون ==

{{ویکی‌گفتاورد}}
* [http://www.ajayeb.ir/aref/index.php عارف قزوینی در فرهنگنامه داستانی عجایب المخلوقات]
* [http://www.peikekhabari.com/Piraieh-sher16.htm یادی از عارف قزوینی و گذاری به ترانه‌های عاشقانه‌اش]
{{تصنیف‌های عارف قزوینی}}
{{شخصیت‌های مشروطه}}
{{ادبیات فارسی}}



{{ترتیب‌پیش‌فرض:قزوینی، عارف}}

[[رده:آهنگ‌سازان اهل ایران]]
[[رده:افراد در انقلاب مشروطه]]
[[رده:اهالی الموت]]
[[رده:اهالی قزوین]]
[[رده:درگذشتگان ۱۳۱۲]]
[[رده:درگذشتگان ۱۹۳۴ (میلادی)]]
[[رده:زادگان ۱۲۵۹]]
[[رده:زادگان ۱۸۸۲ (میلادی)]]
[[رده:شاعران اهل ایران]]
[[رده:شاعران فارسی‌زبان]]
[[رده:موسیقی‌دانان اهل ایران]]</text></page>