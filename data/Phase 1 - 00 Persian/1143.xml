<page><title>راه‌های افغانستان</title><text>کشور افغانستان شبکه چندان گسترده‌ای از راه‌ها ندارد.
بطور مختصر راه‌ها و تونل‌های اصلی این کشور عبارت‌اند از:

* '''[[تونل سالنگ]]''' با طول ۲۶۷۶ متر بصورت فنی ساخته شده عرض آن بطور عموم به هفت متر بالغ می‌گردد. عرض بتن و یا قیر آن به شش متر و ارتفاع تونل به هفت متر می‌رسد.
کار نقشه‌برداری راه [[پل‌خمری]]، [[مزار شریف]] و [[شبرغان]] که ۳۶۰ کیلومتر طول دارد به کمک [[روسیه]] انجام یافته‌است. این راه نسبت به راه پیشین ۴۰ کیلومتر کوتاه تر است.

* '''راه پلخمری و شبرغان:''' این راه نیز شاهراه بزرگ کشور بوده شهرهای عمده مانند، [[پل‌خمری|پُل‌خُمری]]، [[ایبک]]، [[خلم]]، [[مزارشریف]]، [[بلخ]]، [[آقچه]] و [[شبرغان]] را با هم وصل می‌نماید.
کار نقشه‌برداری این راه در سال (۱۳۴۲ ش) آغاز و در سال (۱۳۵۱) تکمیل گردیده طول این راه ۳۶۰ کیلومتر بوده و عرض آن ده متر است. با احداث این راه اولاً ۴۰ کیلومتر راه کوتاه تر گردیده و از طرف دیگر مشکلاتی که از ناحیه [[کوتل رباطک]] و تنگی [[تاشقرغان]] موجود بود از بین رفت.

== شاهراه غربی کشور ==
* '''راه کابل به قندهار:''' این راه یکی از راه‌های درجه اول ترانزیتی افغانستان بوده استان‌های مهم کشور را با هم ارتباط می‌دهد. با پایان ساخت این راه ارتباط میان [[قندهار]] و [[سپین بولدک]] را از یک طرف و نقاط عمدهٔ کشور چون [[غزنی]]، [[مقر]]، [[قلات]] را از طرف دیگر تأمین کرده‌است.

کار نقشه‌برداری این راه در سال [[۱۳۳۶]] خورشیدی آغاز و در سال [[۱۳۴۵]] کار ساخت آن خاتمه یافت. طول این راه ۴۸۳ کیلومتر بوده در طول سال قابل استفاده‌است زیرا در خط و سیر آن شاهراه نقاط مرتفع واقع نشده و دارای کوتل نیست این راه توسط کمک [[ایالات متحده آمریکا]] و متخصصین آن تکمیل گردیده‌است. راه بین قندهار و سپین بولدک که ۱۰۱ کیلومتر طول دارد از جملهٔ راه‌های پخته و اساسی بوده عمده‌ترین راه ترانزیتی را بین قندهار و کویته تشکیل داده‌است

* '''راه قندهار، هرات و تورغندی:''' این شاهراه یکی از مدرن‌ترین شاهراه افغانستان شمرده شده تقریباً تماماً از بتن ساخته شده‌است. طول این راه یعنی از [[قندهار]] الی [[تورغندی]] (قره تیپه) ۶۷۴ کیلومتر بوده، دوازده متر عرض دارد که بخش بتنی آن به هفت متر می‌رسد. مقاومت این راه زیاد بوده و در ایام تابستان نسبت گرمی هم تخریب نمی‌گردد

* '''راه اسلام‌قلعه به هرات:''' بعد از آنکه راه کابل، قندهار و هرات تکمیل گردید، اتصال راه هرات و [[اسلام‌قلعه]] (نقطه مرزی با ایران) یک امر ضروری پنداشته شده راه عمدهٔ ترانزیتی بین هرات و مشهد را تشکیل می‌دهد.
کار ساخت این راه در سال [[۱۳۲۳]] آغاز شده و در سال [[۱۳۴۶]] به پایان رسید. این شاهراه در تمام سال فعال بوده یک شاهراه عمده بشمار می‌آید.

==جستارهای وابسته==

* [[وزارت ترانسپورت و هوانوردی ملکی افغانستان]]
* [[تونل سالنگ]]
* [[شاهراه حلقوی افغانستان]]

== منبع ==
جغرافیای عمومی افغانستان، نوشته: چمن شاه ملکزاده

{{جغرافیا-خرد}}

[[رده:جاده‌ها در افغانستان]]</text></page>