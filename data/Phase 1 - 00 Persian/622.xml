<page><title>جنگ جهانی اول</title><text>{{نحش}}
{{جعبه جنگ
 |جنگ=جنگ جهانی اول
 |قسمتی‌از=
 |تصویر=[[پرونده:WWImontage.jpg|340px]]
 |زیرنویس=&lt;small&gt;از سمت راست-بالا (در جهت خلاف عقربه‌های ساعت): یک سنگر، تانک‌های انگلیسی در حال رفتن به سمت خط مقدم، یک ناو انگلیسی در حال غرق شدن بعد از برخورد با مین در درگیری در [[داردانل]]، یک کمک‌تیرانداز اسلحه خودکار با ماسک محافظ گاز و هواپیماهای دوبالهٔ آلباتروس آلمانی.&lt;/small&gt;
 |زمان=&lt;small&gt;[[۲۸ ژوئیه]] [[۱۹۱۴ (میلادی)|۱۹۱۴]] تا [[۱۱ نوامبر]] [[۱۹۱۸ (میلادی)|۱۹۱۸]] میلادی&lt;/small&gt;{{سخ}}&lt;small&gt;([[۶ مرداد]] [[۱۲۹۳]] تا [[۱۹ آبان]] [[۱۲۹۷]] خورشیدی)&lt;/small&gt;{{سخ}}&lt;small&gt; معاهدهٔ صلح در ۲۸ ژوئن ۱۹۱۹ امضاء شد.&lt;/small&gt;
 |مکان=&lt;small&gt;[[اروپا]]، [[اروپای شرقی]] و [[خاورمیانه]] (بیشتر در جزایر [[اقیانوس آرام]].)&lt;/small&gt;
 |علت=
 |قلمرو=
 |نتیجه=&lt;small&gt;پیروزی [[متفقین]]، پایان امپراتوری‌های [[آلمان]]، [[عثمانی]] و [[اتریش-مجارستان]]. تأسیس کشورهای جدید در [[اروپا]] و [[خاورمیانه]]. واگذاری مستعمرات [[آلمان]]، [[عثمانی]] و [[اتریش-مجارستان]] به دیگر قدرت‌ها. تأسیس [[جامعه ملل]].&lt;/small&gt;
 |جنگنده۱={{پرچمک|امپراتوری بریتانیا}} [[بریتانیا]]{{سخ}}{{پرچمک|امپراتوری روسیه|نوع دیگر=۱۹۱۴}} [[امپراتوری روسیه|روسیه]]{{سخ}}{{پرچمک|فرانسه}} [[فرانسه]]
 |جنگنده۲={{پرچمک|امپراتوری آلمان}} [[امپراتوری آلمان|آلمان]]{{سخ}}{{پرچمک|امپراتوری عثمانی}} [[عثمانی]]{{سخ}}{{پرچمک|اتریش-مجارستان}} [[اتریش-مجارستان]]
 |فرمانده۱=جرج پنجم، نیکولاس دوم، ژرژ کلمانسو
 |فرمانده۲=ویلهلم دوم، محمد پنجم، فرانتس یوزف یکم
 |قوای۱=
 |قوای۲=
 |خسارات۱=&lt;small&gt;'''متفقین'''{{سخ}}کشته شدگان نظامی:۵٬۵۲۵٬۰۰۰{{سخ}}زخمی‌های نظامی: ۱۲٬۸۳۱٬۵۰۰{{سخ}}ناپدید شدگان نظامی: ۴٬۱۲۱٬۰۰۰&lt;/small&gt;

 |خسارات۲=&lt;small&gt;'''متحدین'''{{سخ}}کشته شدگان نظامی: ۴٬۳۸۶٬۰۰۰{{سخ}}زخمی‌های نظامی: ۸٬۳۸۸٬۰۰۰{{سخ}}ناپدید شدگان نظامی: ۳٬۶۲۹٬۰۰۰&lt;/small&gt;

 |خسارات۳=
 |یادداشت=
}}

'''جنگ جهانی اول''' (که با نام‌های '''نخستین جنگ جهانی'''، '''جنگ بزرگ''' و '''جنگ برای پایان همهٔ جنگ‌ها''' نیز شناخته می‌شود) یک [[جنگ جهانی|نبرد جهانی]] بود که از ماه [[اوت]] [[۱۹۱۴ (میلادی)|۱۹۱۴]] تا [[نوامبر]] [[۱۹۱۸ (میلادی)|۱۹۱۸]] رخ داد. بدون هیچ زمینهٔ کشمکشی، سربازان بسیاری برای جنگ تجهیز شدند و مناطق بسیاری درگیر جنگ شدند. پیش از این هیچ جنگی به این اندازه تلفات نداشت. از [[سلاح شیمیایی|سلاح‌های شیمیایی]] برای نخستین بار در این جنگ بهره گرفته شد. برای نخستین بار، بگونه انبوه مناطق غیرنظامی بمباران هوایی شدند و نیز برای نخستین بار در این سده کشتار غیرنظامیان در ابعادی گسترده در طول جنگ رخ داد. این جنگ به خاطر شیوهٔ جنگی خاکریزی به ویژه در جبهه غرب نیز شناخته شده است.

[[جنگ بین‌الملل اول]] به دلیل قتل [[آرشیدوک فرانتس فردیناند]] ولیعهد [[امپراتوری اتریش - مجارستان]] در ۲۸ ژوئن ۱۹۱۴ در سارایوو بوسنی به وقوع پیوست.

جنگ جهانی نخست از برجسته‌ترین رخدادهای تاریخ بشر است و بگونه مستقیم و غیرمستقیم نقش بزرگی در تعیین تاریخ سده بیستم داشته‌است. این جنگ پایان تعدادی از نظام‌های پادشاهی اروپا را رقم زد و مایه نابودی چهار دودمان پادشاهی [[دودمان هابسبورگ|هابسبورگ]]، [[دودمان هوهن تسولرن]]، [[عثمانی]] و [[رومانوف]] به ترتیب در [[امپراتوری اتریش - مجارستان|اتریش-مجارستان]]، [[آلمان]]، [[امپراطوری عثمانی]] و [[روسیه تزاری]] شد.
بیشتر تاریخ نگاران باور دارند که شکست گفتگوها پس از جنگ و «[[معاهده ورسای]]» و تحمیل غرامت بسیار به آلمان و دیگر دول شکست خورده مایه پرورش [[فاشیسم]] در ایتالیا و [[نازیسم]] در آلمان و زمینهٔ آغاز [[جنگ جهانی دوم]] شد.

این جنگ همچنین کاتالیزوری برای [[انقلاب روسیه (۱۹۱۷)|انقلاب روسیه]] بود که بر آینده جهان تأثیر گذاشت و از [[چین]] تا [[کوبا]] انقلاب‌های [[سوسیالیسم|سوسیالیستی]] را دامن زد و از سویی زمینه‌ساز تبدیل [[شوروی]] به یک ابرقدرت جهانی شد و آغاز [[جنگ سرد]] با [[آمریکا]] را در پی داشت.

در خاورمیانه با نابودی [[امپراتوری عثمانی]] کشور نوینی به نام «[[ترکیه]]» پایه‌گذاری شد و سرپرستی موقت مناطق عرب نشین تحت حکومت این کشور تا زمان استقلال آن‌ها به [[بریتانیا]] و [[فرانسه]] واگذار شد. با فروپاشی [[امپراتوری اتریش-مجارستان]] در اروپای مرکزی کشورهای تازه‌ای همچون [[چکسلواکی]] و [[یوگسلاوی]] پدید آمدند و دولت [[لهستان]] را دوباره به هم پیوند دادند بخش‌هایی از خاک آلمان، امپراتوری روسیه و امپراتوری اتریش پدید آمد.

جنگ بزرگی در اروپا بین آلمان یعنی رهبر دول محور و نیروهای متفقین به رهبری فرانسه و بریتانیا درگرفت. [[دولت‌های محور]] نیز به این گونه بودند: فرمانروایی آلمان به رهبری «[[قیصر ویلهلم دوم]]» (۱۹۴۱–۱۸۵۹م)، و [[امپراطوری اتریش - مجارستان]] [[بلغارستان]] که [[امپراتوری عثمانی]] نیز به نفع آن‌ها می‌جنگید. آلمان تا آن زمان قوی‌ترین توان نظامی جنگ به شمار می‌آمد.

تا مدت‌ها هیچ‌یک از دو سوی نتوانستند به پیروزی اصلی دست یابند و جنگ تا چهار سال به درازا انجامید. پیش از پیروزی متفقین نزدیک به ۱۰ میلیون تن کشته شدند. پس از پایان این جنگ در سال ۱۹۱۹ و در همایشی در پاریس، [[معاهده ورسای]] امضاء شد و تاوان‌های بسیار سنگینی بر شکست خوردگان جنگ تحمیل کرد.

== آلمان و تحولات اروپا در آستانه جنگ اروپایی اول ==
[[پرونده:Chateau Wood Ypres 1917.jpg|بندانگشتی|300px|]]

وحدت آلمان در فاصلهٔ سال‌های ۱۸۴۸ تا ۱۸۷۱ صورت پذیرفت و نتیجهٔ جنگ‌هایی بود که [[ویلهلم یکم]] پادشاه [[پروس]] به تحریک [[اتو فون بیسمارک|بیسمارک]] با [[اتریش]] و [[فرانسه]] به راه انداخت. ویلهلم اول، پس از رسیدن به پادشاهی، بیسمارک را به نخست‌وزیری برگزید. اولین جنگ بین پروس و دانمارک بود که علت آن اختلاف بر سر [[دوک‌نشین]]های [[شلسویگ-هولشتاین|شلسویگ]]، هلشتاین و [[لونبورگ]] میان پادشاه دانمارک و اتحادیهٔ ایالت‌های آلمانی بود. بیسمارک از دولت اتریش دعوت کرد تا با پروس در حل اختلاف بین اتحادیهٔ ایالت‌های آلمانی و دانمارک همراهی کند و از آنجا که هر دو کشور از کریستیان پادشاه دانمارک خواستند از انضمام شلسویگ به خاک خود چشم بپوشد و پادشاه دانمارک به این امر راضی نشد آن دو کشور با ۹۰ هزار سپاه به دانمارک حمله کردند. سپاهیان کریستیان به علت کمی نیروها شکست خوردند و او درخواست صلح کرد و سرانجام به موجب عهدنامه‌ای که در [[وین]] منعقد شد، دانمارک رسماً از دوک‌نشین‌های سه‌گانه چشم پوشید. پروس دوک‌نشین لونبورگ را تصرف کرد و اتریش ۱۵ میلیون مارک غرامت از آن دوک‌نشین گرفت و حکومت دو دوک‌نشین دیگر نیز بین دو دولت تقسیم شد.

بیسمارک پس از جنگ [[دانمارک]] در صدد بود بین پروس و اتریش نیز جنگی ایجاد کند، ولی برای احتیاط ابتدا با [[ناپلئون]] سوم امپراتور [[فرانسه]] دوست شد و او را راضی نمود تا در جنگ بین پروس و اتریش بی‌طرف بماند و سپس با ویکتور امانوئل دوم پادشاه [[ایتالیا]] بر ضد اتریش معاهده‌ای منعقد ساخت. پس از آن، اتریش را متهم کرد که در حکومت هلشتاین از رعایت منافع مشترک دو دولت خودداری کرده‌است. همچنین موضوع تغییر وضع اتحادیهٔ دولت‌های آلمانی را پیش کشید و مجلس اتحادیهٔ ایالت‌های آلمانی به اتریش اعلان جنگ داد. جنگ سادو که آلمانی‌ها آن را کونیگراتس می‌گویند نتیجهٔ درگیری بین پروس و اتریش را مشخص کرد. بعد از آن دیگر اتریشی‌ها مقاومت جدی نکردند و در فردای جنگ سادو، فرانسو ژوزف درصدد برآمد که با ناپلئون سوم صلح کند. به موجب معاهدهٔ پراگ، ایالات شلسویک هولشتاین، هانور الکنرال، هس و فرانکفورت ضمیمهٔ پروس شد و پروس، که تا این زمان دو قطعهٔ جداگانه بود، به یک مملکت تبدیل شد. بعد از این، بیسمارک با ممالک واقع در شمال رودماین در مورد تشکیل یک اتحادیه جدید به مذاکره پرداخت و این هیئت به اسم ممالک مجتمعهٔ آلمان شمالی در ماه آوریل ۱۸۶۷ تشکیل شد که شامل ۲۲ مملکت یعنی تمام ممالک آلمان به جز آلمان جنوبی (ممالک باویر و ورتامبرگ و گراندوشه باد) می‌شد.

=== جنگ فرانسه با آلمان ===
[[پرونده:Bundesarchiv Bild 183-1983-0323-501, Kriegskinematograph im Schützengraben.jpg|بندانگشتی|چپ|250px|سربازان آلمان در حال فیلمبرداری از عملیات در جنگ جهانی اول]]
بیسمارک پس از غلبه بر اتریش درصدد به راه انداختن جنگ پروس با فرانسه بود. این جنگ دو علت داشت: اولاً ارادهٔ بیسمارک در تکمیل وحدت آلمان به وسیلهٔ منظم کردن ممالک جنوبی به ممالک مجتمعهٔ شمالی که برای موفقیت در این امر لازم بود احساسات ضد پروسی را در ممالک جنوبی به وسیلهٔ احساسی قوی‌تر که کینه نسبت به فرانسه (دشمن ارثی) بود از بین می‌برد؛ ثانیاً دولت فرانسه نتوانست در موقع مساعد اقدام‌های لازم را انجام دهد و تظاهراتی جنگجویانه داشت. دولت فرانسه از بیسمارک قسمتی از اراضی باویر در ساحل رود رن و همچنین شهر مایانس را تقاضا نمود (پنجم اوت ۱۸۶۶) و چون بیسمارک جواب داد که این تقاضا در حکم جنگ است این تقاضا پس گرفته شد؛ ولی طولی نکشید که فرانسه در ۲۰ اوت الحاق فوری لوکزامبورگ و اجازهٔ الحاق بلژیک را در موقع مساعد درخواست نمود و در مقابل: اولاً به پروس این آزادی عمل را می‌داد که در آلمان جنوبی مثل آلمان شمالی آزادانه عمل کند، ثانیاً حاضر شد با پروس قرارداد تعرضی و تدافعی منعقد نماید. بیسمارک هم پیشنهادهای ناپلئون را فوراً با شاهان باویر و ورتمبرگ اطلاع داد و آن‌ها خشمگین شده و قراردادهای نظامی با ویلهلم اول منعقد ساختند. بدین ترتیب، اهالی ایالت‌های جنوبی آلمان هم نسبت به فرانسه بدبین شدند. لوکزامبورگ ملک شخصی پادشاه هلند بود و او راضی شد به ۹۰ میلیون فرانک آن را به فرانسه بفروشد؛ اما این خبر هیجانی در آلمان برانگیخت و بیسمارک پادشاه هلند را مجبور ساخت از فروش لوکزامبورگ خودداری نماید و سرانجام این موضوع در کنفرانس لندن مورد بررسی قرار گرفت. اختلاف دیگر بر سر سلطنت اسپانیا بود که در ۱۸۶۸ نام پرنس لئوپلد پسر عم پادشاه پروس به میان آمد و این امر هم موجب نگرانی فرانسه گردید. سرانجام در روز سه‌شنبه ۱۹ ژوئیه ۱۸۷۰ ناپلئون رسماً به دولت پروس اعلان جنگ داد و در دوم اوت جنگ آغاز شد و تا شش ماه ادامه یافت. در پایان کار فرانسویان شکست خوردند. به موجب عهدنامهٔ فرانکفورت فرانسه مجبور شد آلزاس و لورن را به آلمان واگذار کند، یک میلیارد دلار غرامت بدهد و اجازه دهد آلمان استحکامات مهم فرانسه را تا زمان پرداخت غرامت در تصرف داشته باشد. شکست فرانسه در ۱۸۷۱ موجب تشکیل امپراتوری آلمان گردید، باویر، ورتمبرگ و باد به اتحادیه آلمان شمالی پیوستند و پادشاه پروس ویلهلم اول به مقام امپراتوری رسید. امپراتوری ۲۵ دولت نامتساوی و همچنین سرزمین [[آلزاس]] و [[لورن]] را که از فرانسه جدا شده بود شامل می‌شد. مجلس امپراتوری (رایشتاگ) با آرای عمومی انتخاب می‌شد و احزاب برجستهٔ آن عبارت بودند از محافظه‌کاران، کاتولیک‌ها، آزادی‌خواهان و سوسیالیست‌ها. بیسمارک سیاست جهاد برای تمدن را در پیش گرفت و اصلاحاتی انجام داد.

=== اتفاق امپراتوران سه‌گانه ===
دولت آلمان پس از آن که بر امپراتوری‌های اتریش و فرانسه پیروز شد قدرتمندترین دولت [[اروپا]] گردید و قوای نظامی آن بر سایر کشورها برتری یافت ولی از انتقام فرانسه بیم داشت و می‌ترسید دول بزرگ اروپا بر ضد او متحد شوند. به همین علت پس از مصالحهٔ [[فرانکفورت]]، با اتریش طرح دوستی ریخت. در سال ۱۸۷۱ در طی ملاقات ویلهلم اول و فرانسوا ژوزف این پیمان محکم شد. سال بعد [[الکساندر دوم]] تزار [[روسیه]]، که شخصاً به امپراتور آلمان علاقه‌مند بود، با آن دو دولت همراه شد و این پیمان به اتفاق امپراتوران سه‌گانه معروف شد. (اکتبر ۱۸۷۳)

=== جنگ روسیه و عثمانی ===
[[پرونده:Sarikam.jpg|بندانگشتی|خندق جنگلی روسیه در [[نبرد ساری‌قمیش]]. در این نبرد ارتش عثمانی به علت عدم پیش بینی زمستان، شکست خورد{{نیازمند منبع}}]]
جنگ بین [[روسیه]] و [[عثمانی]] که در ۱۸۷۷ آغاز شده بود به پایان رسید و روس‌ها در سوم مارس ۱۸۷۸ [[پیمان سن استفانو]] را به ترک‌ها تحمیل نمودند. برای رفع اختلاف در این مورد، کنگرهٔ برلین در ژوئیه ۱۸۷۸ بین کشورهای اروپایی تشکیل شد. تزار نسبت به بیسمارک و روشی که در کنگره اعمال کرده بود خشمگین بود و الکساندر دوم رهبر آلمان را به مانند یک خائن نگاه می‌کرد و در نتیجه، اتفاق سه امپراتور از بین رفت. همچنین در سال بعد رقابت روسیه و اتریش در بالکان موجب مداخلهٔ آلمان شد و چون اتریش از نژاد ژرمن بود آلمان از اتریش طرفداری کرد. از این رو اتحاد سه‌گانه به اتحاد دوگانه تبدیل شد. به موجب این معاهده آلمان و اتریش قبول نمودند که در هنگام لزوم به هم یاری برسانند و هیچ‌گاه جداگانه با دشمن صلح نکنند.

=== شکل‌گیری اتحاد مثلث ===
سه سال بعد در سال ۱۸۸۲ پیمان دوجانبه به پیمان سه‌جانبه تبدیل شد و [[ایتالیا]] به آن ملحق شد. بر اساس مواد محرمانهٔ این پیمان، اگر ایتالیا یا آلمان مورد حملهٔ فرانسه واقع می‌شد هر سه کشور با مهاجم وارد جنگ می‌شدند. ایتالیایی‌ها که از قدرت دریایی ترس داشتند، اعلام کردند اگر [[بریتانیا]] در این حملات شرکت داشته باشد، این پیمان اجرا نمی‌شود، چون ایتالیا از تصرف تونس توسط فرانسه در ۱۸۸۱ ناراضی بود و از طرف دیگر آلمان به آن کشور پیشنهاد کرده بود که برای حفظ لیبی کمکش کند. در نتیجه، ایتالیا نیز مایل بود که وارد اتحاد با آلمان شود (اکتبر ۱۸۸۱). این اتحاد در ابتدا پنج ساله بود ولی بعداً در سال‌های ۱۸۸۷ و ۱۸۹۱ و ۱۹۰۲ و ۱۹۱۲ تجدید شد. در این اتحاد مثلث، آلمان بر دو دولت دیگر مسلط بود و آن‌ها غالباً تابع دستورهای آلمان بودند و در اختلافات بین اتریش و ایتالیا، آلمان همیشه واسطه بود ولی بیشتر از اتریش حمایت می‌کرد. همچنین قراردادهای مخصوصی در مورد طرابلس، آلبانی و مقدونیه و ممالک بالکان بین دولت‌های سه‌گانه امضاء شد که موجب تحکیم اتحاد مثلث می‌شد. در بین این سه دولت اختلافاتی هم وجود داشت؛ ایتالیا و اتریش در شبه جزیرهٔ بالکان و قسمت شرقی [[مدیترانه]] با هم اختلاف داشتند و ایتالیا از اتحاد با اتریش ناراضی بود، ولی چون اتحاد با آلمان را برای جلوگیری از تجاوزات اتریش ضروری می‌دانست مجبور به تحمل بود. در سال ۱۹۱۱، که ایتالیا با عثمانی بر سر طرابلس در حال جنگ بود، این خطر وجود داشت که اتحاد ایتالیا و آلمان از بین برود؛ زیرا آلمان از دربار قسطنطنیه امتیازات خوبی گرفته بود و برای عثمانی اسلحه و مهمات می‌فرستاد. بنابر این در اتحاد مثلث وحدت واقعی بین کشورهای ژرمنی نژاد آلمان و اتریش بود و ایتالیا چندان به حساب نمی‌آمد. ایتالیا هم ظاهراً در اتحاد مثلث بود و از سال ۱۹۰۱در واقع با متحدین نبود و روش خاصی را در پیش گرفت.

=== مقدمات شکل‌گیری اتفاق مثلث ===
بعد از [[کنگره برلین|کنگرهٔ برلین]]، که روس‌ها از آلمانی‌ها رنجیدند، دولت فرانسه، که منتظر فرصت بود و مایل بود روسیه را به سوی خود جلب کند، از فرصت استفاده کرد ولی تا زمانی که بیسمارک، بر سر کار بود این امر ممکن نشد. در سال ۱۸۹۰، بعد از برکناری بیسمارک سیاست غیرعاقلانهٔ [[ویلهلم دوم]] موجب نزدیکی فرانسه و روسیه شد.

دولت فرانسه به تزار روس وعدهٔ کمک مالی داد و تزار هم که برای پیشبرد مقاصد سیاسی خود به سرمایهٔ خارجی نیاز داشت با این امر موافقت کرد و سرانجام در اوت ۱۸۹۱ اتحاد بین دو کشور برقرار شد. البته بعد از شکست روسیه از ژاپن در ۱۹۰۵ اساس اتحاد فرانسه و روسیه متزلزل شد؛ ولی به هر حال، فرانسه در مقابل اتحاد مثلث به دوستی احتیاج داشت؛ همچنین، علاوه بر نیاز سیاسی، ارتباطات مالی نیز بین دو کشور برقرار شده بود و فرانسه ۱۳ میلیارد فرانک به روسیه وام داده بود.

در مه ۱۹۰۳ ادوارد هفتم از پاریس دیدن کرد و در این دیدار از نظر تحسین‌برانگیز مردم انگلیس نسبت به فرانسه و از افتخارات فرانسه در طول سالیان و از دوستی مردم انگلیس و فرانسه سخن گفت. در ماه اوت همان سال رئیس‌جمهوری فرانسه به اتفاق وزیر امور خارجه آن کشور از لندن دیدار کرد و در هفتم آوریل ۱۹۰۴ عهدنامهٔ معروف بین فرانسه و انگلیس به امضاء رسید. موارد اختلاف شامل امور مربوط به ماهیگیری در پهنهٔ دریای ارض جدید، مسئلهٔ سیام، ماداگاسکار و مهم‌ترین مسئله، آزادی عمل فرانسه در مراکش و آزادی فعالیت انگلیس در مصر بود.

فرانسه پس از اتحاد با انگلیس به فعالیت در مراکش پرداخت و واکنش آلمان چنین بود که در مارس ۱۹۰۵م [[ویلهلم دوم]] در طنجه حضور یافت و نطق مفصلی را در مورد استقلال مراکش بیان کرد. هدف آلمان از این اقدام برهم زدن اتحاد جدید فرانسه و انگلیس بود. برای حل این موضوع در ۱۹۰۶ یک کنفرانس بین‌المللی در [[الجزیره]] برگزار شد که در آن انگلیسی‌ها از فرانسوی‌ها حمایت کردند و کوشش آلمان برای برهم زدن اتحاد بین انگلیس و فرانسه به نتیجه‌ای نرسید. در ۱۹۱۱ بحران دیگری بر سر [[مراکش]] به وجود آمد. یک فروند ناو جنگی آلمانی به نام یوزپلنگ برای حفظ منافع آلمان وارد اغادیر شد و آلمانی‌ها پیشنهاد کردند که اگر کنگوی فرانسه به آن‌ها داده شود آن‌ها دیگر مزاحمتی ایجاد نخواهند کرد و سرانجام آلمانی‌ها توانستند به اراضی کوچکی در [[آفریقا]] دست یابند.

=== نزدیکی روس و انگلیس ===
[[پرونده: Austrians executing Serbs 1917.JPG|250px|farme|بندانگشتی|چپ|اعدام سربازان صرب توسط سربازان اتریشی. صربستان در طول جنگ یک چهارم جمعیت خود را که شامل ۸۵۰ هزار نفر می‌شد از دست داد.]]
دولت فرانسه با روسیه دوست بود. انگلیس هم متحد ژاپن به شمار می‌آمد و روس و ژاپن دشمن خطرناک یکدیگر بودند. اما منافع روس و انگلیس چنین اقتضاء می‌کرد که روس و ژاپن به اتحاد فرانسه و انگلیس وارد شوند؛ ولی بلندپروازی روس‌ها در این تاریخ و قدرت نظامی آن و همچنین نزدیکی امپراتور روس و آلمان که روابط آن‌ها دوستانه بود مانع این کار می‌شد. مشکل اول با شکست روسیه از ژاپن حل شد. اختلافات دیگر روس و انگلیس بر دو مسئلهٔ دیگر متمرکز بود: یکی [[بالکان]] برای تصرف بلغارها و دیگری در [[ایران]] که انگلیس دوست داشت این مناطق کاملاً در اختیار خودش باشد. مسئلهٔ دیگر که باعث سردی روابط انگلیس و آلمان شده بود برخورد قیصر آلمان در موضوع [[ترانسوال]] بود؛ زیرا هنگامی که پل کروگر حاکم ترانسوال می‌خواست به ترانسوال استقلال بدهد و در پی متحدی در برابر سیسیل رودز و انگلیس بود تنها قدرتی را انتخاب نمود که سرزمین‌هایی در آفریقای جنوبی داشت و آن کشور آلمان بود پس از پیروزی بوئرها تلگرافی از سوی قیصر آلمان برای او فرستاده شد با این مضمون: «من دوستانه به شما تبریک می‌گویم که شما بدون دریافت کمک خارجی گروه‌های مسلح را سرکوب نمودید و توانستید صلح و آرامش را برقرار نمایید» و این برخورد قیصر برای روابط انگلیس و آلمان عواقب جدی داشت؛ زیرا قیصر از کروگر که دشمن انگلیس بود حمایت کرده بود. مسئلهٔ دیگر صادرات روزافزون آلمانی‌ها بود زیرا در سال ۱۸۹۵ در انگلیس رساله‌ای تحت عنوان ساخت آلمان منتشر شد که خطر صادرات روزافزون آلمان را برای انگلیس تشریح می‌کرد.

مسئله دیگر که ایجاد خطر برای انگلیس می‌کرد، پیشرفت نیروی دریایی آلمان بود. [[ویلهلم دوم]] از سال ۱۹۰۰ به تقویت نیروی دریایی آلمان پرداخت و علناً اظهار کرد که آلمان نمی‌تواند به نیروی زمینی قناعت کند و باید در نیروی دریایی بر همهٔ کشورها برتری داشته باشد. انجمنی به نام اتحاد دریایی آلمان تشکیل داد و به کمک آن هزینهٔ لازم را برای ساختن کشتی‌های جنگی تأمین کرد. همچنین پیشرفت‌های تجاری و صنعتی آلمان نیز باعث شکست بازار تجارت و صنعت شده بود. به هر حال، این سؤال مطرح است که چرا انگلیس در بین روسیه و آلمان، اولی را انتخاب کرد: چون منافع انگلیس هم از طرف روس و هم از طرف آلمان تهدید می‌شد. از یک طرف خطر توسعهٔ نفوذ روس، و از سوی دیگر خطر نفوذ آلمان در آسیای صغیر و خلیج فارس و اتصال راه‌آهن بغداد به داخل ایران و نزدیک شدن این دو خطر به مرزهای هند به مشکلات دفاع از هند می‌افزود و سیاست انگلیس این بود که این دو دولت را با هم درگیر سازد و قوای آن‌ها را تحلیل ببرد. اما تأمل انگلیس در این بود که خود به کدام طرف ملحق شود. منافع بریتانیا حکم می‌کرد که به روس‌ها نزدیک شود زیرا عقل و درایت روس‌ها اندک و زورشان بیشتر بود؛ ولی مسئله این بود که انگلیس با تقاضاهای روسیه چگونه برخورد نماید. تقاضاهای روس در بالکان، داردانل، ایران و [[افغانستان]]. مسئلهٔ ایران و افغانستان یک امر حیاتی بود و صلاح در این بود که هیچ امتیازی در این منطقه ندهد؛ پس بهتر بود که انگلیس، روس‌ها را به سوی بالکان و داردانل سوق دهد و آن‌ها را امیدوار سازد. سرانجام، در قراردادی که در ۳۱ اوت ۱۹۰۷ در شهر [[مسکو]] بسته شد روس و انگلیس اختلافات خود دربارهٔ ایران و افغانستان را حل کردند و چون اختلافات سیاسی انگلیس و فرانسه و روسیه حل شد سه دولت تشکیل اتفاق مثلث را دادند که هدفشان جلوگیری از پیشرفت‌های سیاسی، اقتصادی و نظامی آلمان بود.

=== بحران‌های بالکان قبل از جنگ ===
از ۱۹۱۱ تا ۱۹۱۳ جنگ‌هایی درگرفت که زمینهٔ جنگ جهانی اول را آماده ساخت. در سپتامبر ۱۹۱۱ ایتالیا به [[عثمانی]] اعلان جنگ داد و [[طرابلس]] را اشغال نمود و در نیمهٔ اکتبر ۱۹۱۲ جنگ به پایان رسید. در اکتبر ۱۹۱۲ تقریباً هم‌زمان با [[ایتالیا]]؛ [[بلغارستان]]، [[صربستان]]، [[یونان]] و [[مونته نگرو]] به عثمانی حمله کردند و در اوایل دسامبر ۱۹۱۲ عثمانی درخواست صلح کرد. در تابستان ۱۹۱۳ جنگ دیگری بر سر غنایم به دست آمده از [[عثمانی]] درگرفت. کنفرانس سفیران در دسامبر ۱۹۱۲ توسط گری در لندن تشکیل شد و در ۳۰ مه ۱۹۱۳ در لندن قراردادی امضاء شد که ترک‌ها را وادار می‌ساخت مستملکات خود را از میدیا در ساحل دریای سیاه تا آلتوس در ساحل اژه به اروپاییان واگذار کنند.

=== اوضاع داخلی و تحولات آلمان پس از وحدت ===
[[پرونده: NationaalArchief uboat155London.jpg|250px|farme|بندانگشتی|چپ|اولین زیردریای تسلیم شدهٔ آلمانی‌ها در نزدیکی پل برج در لندن ۱۹۱۸]]
آلمان متحد از نظر قوای مادی و معنوی بی نظیر، مجدانه به تعلیم و تربیت فرزندان خود پرداخت، در توسعه فرهنگ و ترویج علوم بر همهٔ کشورها پیشی گرفت و سعی داشت در صنعت و تجارت و بهداشت از علوم و اکتشافات جدید بهره گیرد. از این رو، در مدت کوتاهی بزرگ‌ترین دولت صنعتی و تجاری اروپا شد، مخترعان را تشویق کرد، صنایع شیمیایی را رونق داد، در وضع قوانین اجتماعی هم از بقیهٔ دولت‌ها پیشی گرفت و برای طبقهٔ کارگر اهمیت قایل شد. در حالی که در بقیهٔ کشورها حقی برای کارگران قایل نبودند. واقعیت دیگر این که حکومت خاندان هوهنتسولرن در این کار مؤثر بود. ملت آلمان پس از غلبه بر اتریش و فرانسه دچار غرور ملی شد و سیاست‌مداران آلمانی از روش‌های مختلف این غرور ملی را تقویت کردند. حتی هر معلمی ناگزیر بود که در سر کلاس درس برتری نژادی ملت آلمان بر سایر ملل عالم را بیان کند و در شاگردان خود روح جنگجویی بدمد. گذشته از مجالس درس، در معابر، روزنامه‌ها و کتب و نمایشگاه‌ها این برتری نژادی به نوعی القا می‌شد. حتی نیچه یکی از معروف‌ترین فیلسوفان آلمان هم چنین عقیده‌ای داشت و در یکی از آثار خود چنین گفته‌است که: «اگر آدمی جنگ را فراموش کند از او امید باید برید» و به همین دلیل کم‌کم طرز فکر مردم آلمان یکسره تغییر یافت و بر آن‌ها مسلم شد که نژاد آلمانی ممتاز است و باید به سراسر زمین مسلط باشد و این تسلط هم جز از راه جنگ امکان‌پذیر نیست. ترویج این افکار در آلمان سایر دولت‌های اروپایی را نگران ساخت و باعث شد تا بر ضد نژاد ژرمنی با هم متحد شوند.

دولت آلمان تا اواخر قرن ۱۹ در آفریقا مستعمره‌ای نداشت ولی پس از وحدت چون جمعیت آن افزایش یافت و صنعت و تجارت رونق گرفت به دنبال تحصیل مستعمرات برآمد تا هم قسمتی از مردم آلمان را به آنجا کوچ دهد و هم مواد خامی را که برای کارخانه‌های داخلی لازم داشت فراهم کند و همچنین بازاری برای فروش کالاهای خود بیابد. سرانجام بیسمارک قسمت بزرگی از اراضی آفریقا را به دست آورد که شامل توگو و کامرون در ساحل غربی آفریقا و یک ناحیه در جنوب غربی و ناحیه دیگر در مشرق بود. آلمان پس از پیروزی بر فرانسه از نظر نیروهای نظامی بر سایر کشورهای اروپا برتری یافته بود؛ ولی باز هم به این کار ادامه داد و تا سال ۱۹۱۴ روز به روز بر قوای جنگی خود افزود. از سال ۱۹۱۱ آلمان در افزایش نیروهای جنگی کوشید و میزان گسترش قوای مزبور در سال‌های ۱۹۱۱ و ۱۹۱۲ و ۱۹۱۳ با پیشرفت چهل سالهٔ آن از ۱۸۷۱ تا ۱۹۱۱ برابر بود. در طی این مدت کوتاه شبکه‌های گستردهٔ راه‌آهن و راه‌های شوسه، تأسیسات عظیم صنعتی، نهادهای قدرتمند اقتصادی و به خصوص تشکیلات گستردهٔ نظامی آلمان موجب وحشت قدرت‌های اروپایی گردید. در سال ۱۹۱۴ آلمان از نظر صنعتی و اقتصادی به پیشرفت‌های عظیمی دست یافت. به لحاظ نظامی نیز دارای قدرتمندترین ارتش و نیروی دریایی شد. روحیهٔ نظامی‌گری در مزرعه، کارخانه و پادگان و همه جا حاکم بود و همه چیز در خدمت ارتش قرار داشت. نیروهای نظامی آلمان بیش از یک میلیون نفر بودند و این افزایش نیروهای صنعتی و نظامی موجب اشباع جامعه آلمان گردید و آلمان مجبور بود سرمایه و کالاهای اضافی را به دیگر مناطق جهان بفرستد؛ بنابر این به دنبال مناطق نفوذ اقتصادی و منابع مواد اولیه بود و این هم یکی از دلایل جنگ جهانی اول بود.

=== برقراری روابط بین آلمان و عثمانی ===
[[پرونده:Bundesarchiv Bild 146-1977-101-36, Deutsche Soldaten in Jerusalem.jpg|بندانگشتی|چپ|250px|سربازان آلمان در [[بیت المقدس]]]]
یکی از کشورهایی که آلمان علاقه‌مند بود روابط خود را با آن گسترش دهد امپراتوری عثمانی بود که بر منابع نفتی تسلط داشت. از سال ۱۸۸۰م. آلمان متوجه اهمیت روابط با امپراتوری عثمانی گردید.
در سال ۱۸۸۲ سپهسالار فون در گلتز از سوی سلطان عبدالحمید مأموریت یافت ارتش عثمانی را دارای سازمان منظمی سازد و افراد آن را آموزش دهد.

افسران برجستهٔ هیئت نظامی آلمانی که در عثمانی فعالیت داشتند شامل فیلدمارشال پروسی فن در گلتس، دو ژنرال دیگر لیمان فن ساندرز و فون فالکنهاین سه دریاسالار به نام‌های سوچون، اودم و مرتن و چند افسر دیگر بودند.

البته یکی از طراحان برنامهٔ گسترش فعالیت آلمان در خاورمیانه [[مارشال فن بی براشتاین]] بود که از ۱۸۹۷ تا ۱۹۱۲ سفیر آلمان در باب عالی بود و اعتقاد داشت که اجرای این برنامه موجب درگیری بین روسیه و آلمان خواهد شد. در سال ۱۸۹۸ ویلهلم دوم و ملکهٔ آلمان به استانبول سفر کردند و فصل جدیدی در همکاری بین دو ملت پدید آمد. امپراتور آلمان در مسافرت دوم خود به امپراتوری عثمانی خود را طرفدار دوستی ملت ترک و سایر ملل مسلمان معرفی نمود و در نطق خود اظهار داشت: «اعلیحضرت سلطان عبدالحمید و ۳۰۰ میلیون مسلمان می‌توانند اطمینان داشته باشند که آلمان، دوست و هواخواه آن‌هاست». این سیاست به زودی به لحاظ اقتصادی ثمرات مهمی برای آلمان به بار آورد، بانک‌داران و بازرگانان آلمانی در سراسر امپراتوری عثمانی مستقر شدند و امتیازات مهمی به مؤسسات اقتصادی آلمان داده شد. آلمان در جستجوی نفت بود و علاوه بر آن برای رقابت با انگلیس به یک نیروی دریایی قوی نیاز داشت. آلمانی‌ها در هنگام مذاکره با دولت عثمانی در مورد منابع نفتی عراق سخن نگفتند بلکه فقط تقاضای اخذ امتیاز خط راه‌آهن را داشتند، به این شرط که امتیاز استخراج معادن اطراف راه‌آهن تا شعاع ۲۰ کیلومتر به آن‌ها داده شود. در سال ۱۹۰۲ بانک آلمان، امتیاز ساختمان راه‌آهن برلین – بغداد را به دست آورد که باعث نفوذ هرچه بیشتر آلمان در [[میان‌رودان]] می‌گردید. یکی دیگر از امتیازات آلمان از عثمانی ادامهٔ راه‌آهن از بغداد به خانقین بود که آلمان تصمیم داشت پس از اتمام خط آهن بغداد، همین راه را از خانقین به تهران و ولایات مرکزی ادامه دهد و ایران را به اروپا مربوط سازد. در سال ۱۹۱۰ مدت تعهد ایران در مقابل روسیه که ۲۰ سال حق ساختن راه‌آهن را از ایران سلب نموده بود تمام می‌شد؛ به همین علت از طرف بانک مشهور آلمان به نام دویچه بانک مأموری به نام سیدروت به ایران آمد که امتیاز خط آهن خانقین - تهران را به دست آورد. این امر موجب نگرانی مقامات روسی و انگلیسی شد و باعث مبادلهٔ یادداشت هفتم آوریل ۱۹۱۰ بین ایران و آن دو دولت شد، و ایران به ناچار تعهد کرد که بعد از این امتیازی که مخالف منافع آن دو دولت باشد به هیچ تبعه دولت خارجی واگذار نکند؛ بنابراین، تلاش آلمان به نتیجه نرسید.

اما نفوذ نظامی آلمان در امپراتوری عثمانی افزایش یافت و در ۱۹۱۴ آموزش ارتش عثمانی به یک گروه چهل و دو نفره از افسران آلمانی به ریاست ژنرال لیمان فن ساندرز واگذار شد.
سپس آلمان تصمیم گرفت در مورد ادامهٔ راه‌آهن برلین - بغداد با روسیه مذاکراتی انجام دهد. در ۱۹۱۰ تزار نیکلای دوم و ویلهلم امپراتور آلمان در [[پوتسدام]] ملاقات کردند و در مورد منافع روس و آلمان در ایران مذاکراتی صورت گرفت. سرانجام، در ۱۹ اوت ۱۹۱۱ قراردادی بین روسیه و آلمان در سن پترزبورگ منعقد شد که به موجب آن دولت آلمان منطقهٔ نفوذ روسیه را به رسمیت شناخت؛ و در عوض روسیه هم اجازه داد که اگر تا چهار سال دیگر [[راه‌آهن]]های روس به [[خانقین]] متصل نشود دولت آلمان حق داشته باشد خط آهن [[استانبول]] - [[بغداد]] و خانقین - تهران را بسازد.

== دلایل وقوع جنگ جهانی اول ==
[[پرونده:Joan of Arc WWI lithograph2.jpg|بندانگشتی|چپ|300px|پوستر میهن پرستانه آمریکایی در جنگ جهانی اول که [[ژان دارک]]، قهرمان زن فرانسوی را نمایش می‌دهد.]]
علل جنگ جهانی اول عبارت بود از: رقابت اتریش و روسیه در بالکان، اختلاف بین فرانسه و آلمان از سال ۱۸۷۰ دربارهٔ آلزاس ولرن و رقابت اقتصادی و دریایی بین آلمان و انگلیس؛ اما بهانهٔ شروع جنگ این بود که [[آرشیدوک فرانتس فردیناند]] ولیعهد [[امپراتوری اتریش - مجارستان]] به دست یک ناسیونالیست صرب به نام پرنزیب در ۲۸ ژوئن ۱۹۱۴ در سارایوو [[بوسنی]] به قتل رسید و اتریش ادعا کرد [[صربستان]] در این کار دخالت داشته و تقاضا نمود تحقیقاتی با شرکت نمایندگان اتریش صورت پذیرد که دولت صربستان تحقیقات را قبول نمود ولی با حضور نمایندگان خارجی مخالفت کرد. دولت اتریش به صربستان اعلان جنگ داد و روسیه بسیج عمومی اعلام کرد و آلمان هم به حمایت از اتریش به روسیه و فرانسه اعلان جنگ داد. قوای آلمان به بلژیک حمله کرد و این اقدام یعنی حمله به یک کشور بی‌طرف موجب دخالت انگلیس در جنگ شد.

== واکنش مردمی ==
[[پرونده:GermanInfantry1914.jpg|بندانگشتی|300px|حملهٔ نیروهای فرانسوی به آلمانی‌ها در [[شامپانی]] فرانسه]]

وقتی که در ۱اوت ۱۹۱۴ جنگ اعلام شد، میلیون‌ها تن از مردم شادمان در خیابان‌های شهرهای مهم اروپا شروع به رقص و پایکوبی نمودند. مردم تصمیم حاکمان خود را برای رفتن به جنگ مورد حمایت قرار دادند. مردان جوان داوطلب برای جنگیدن، هجوم می‌آورند. با این وجود، صحنه‌های دهشت‌انگیز جنگ جهانی اول، نگرش مردم به جنگ را تغییر داد. یک نسل کامل از مردان جوان به خاک و خون کشیده شدند.

&lt;!-- === جبههٔ جنوب === --&gt;
&lt;!-- === ورود [[امپراتوری عثمانی]] === --&gt;
&lt;!-- === مداخلهٔ ایتالیا === --&gt;
&lt;!-- === سقوط صربستان === --&gt;
&lt;!-- === آغاز جنگ سنگرها === --&gt;

== طرح اشلیفن ==
طرح ارتش آلمان برای جنگ در دو جبهه، کار کنت اشلیفن بود که بعد از استعفای والدرسی، جانشین مولتکه، در سال۱۸۹۲ به ریاست ستاد کل ارتش آلمان رسیده بود. در آن زمان برای او روشن بود که فرانسه و روسیه در جنگ بعدی با هم متحد می‌شوند و جنگ با یکی، به طور قطع به معنای جنگ با هر دو است. هرچه کنت اشلیفن بیشتر به طرح مولتکه در مقابل این پیشامد -که عبارت از دفاع در غرب و آفند محدود در شرق بود- می‌اندیشید کمتر از آن خوشش می‌آمد: چنین جنگی می‌توانست تا ابد ادامه پیدا کند. شاید فرانسه و روسیه، که اساساً جوامعی روستایی بودند، طاقت مبارزه‌ای طولانی از این نوع را داشتند ولی آلمان، با اقتصاد پیشرفته‌اش، به سرعت دچار دردسر می‌شد. آنچه آلمان می‌خواست راهی برای غلبه در جنگ در یک اردوکشی واحد بود.

سعی برای تعیین تکلیف در شرق به کلی بیهوده بود، قضیه غرب هم کار ساده‌ای نبود؛ به طوری که مولتکه خاطر نشان کرده بود اکنون که فرانسوی‌ها خدمت وظیفهٔ عمومی را معمول کرده بودند، نیروی کافی در اختیار داشتند که نفرات لازم برای یک خط دفاع دایمی در طول مرز فرانسه-آلمان را تأمین کند.
راه حل اشلیفن به طرز خیره کننده‌ای ساده بود. او راه خود را از میان خط ماژینو نمی‌گشود؛ آن‌ها را دور می‌زد. این طرح مستلزم آن بود که تمام ارتش آلمان در غرب صف آرایی کند و بیش از نیمی از آن -پنجاه لشکر از هشتاد لشکر موجود- در مقابل بلژیک و هلند موضع بگیرند.

این لشکرها که جناح راست ارتش را تشکیل می‌دادند می‌بایست با حداکثر سرعت از هلند و بلژیک می‌گذشتند و قرار بود ظرف سه هفته بسیج و یک هفته راه پیمایی به مرز فرانسه بلژیک برسند. از آنجا به فرانسه شمالی وارد می‌شدند و جناح چپ ارتش فرانسه را متوجه خود کرده و خط دفاعی فرانسه را به عقب خم می‌کردند.

درونمایهٔ طرح این بود که با عبور از دو کشور هلند و بلژیک میدان عمل وسیع‌تری به دست آورند و مانور آن‌قدر وسعت پیدا کند که تمام ارتش فرانسه را مشغول کند. به طوری که اشلیفن به فرماندهان واحدهایش می‌گفت: «باید آخرین سرباز سمت راست، کانال را با آستینش پاک کند.» حتی یک لشکر فرانسوی نمی‌بایست فرار می‌کرد.

اشلیفن در سال ۱۹۰۶ کنار رفت. جانشین او هلموت مولتکه، نوهٔ مولتکه بزرگ و قدری سازشکار بود. او دستورهای راهپیمایی جناح راست را تغییر داد تا بتوان هلند را بی‌آسیب گذاشت و تصمیم گرفت ده لشکر برای دفاع از شرق در مقابل حملهٔ روس‌ها نگهداری شود.

اشلیفن که این تغییرات به گوشش می‌رسید مرتب می‌پرسید آیا رئیس ستاد از حساب‌های پشت سر طرح خبر دارد؟ او یادداشت‌هایی برای مولتکه فرستاد تا نیاز به استقرار قویترین نیروی ممکن در غرب را توضیح دهد و از جواب‌های طفره‌آمیزی که دریافت می‌کرد برآشفته بود. وقتی مرد (در سال ۱۹۱۳) هنوز نگران بود: آخرین کلماتش به وضوح خطاب به مولتکه، این بود که: همه چیز را کنار بگذارید و جناح راست را قوی نگه دارید.

== نامه‌نگاری در جنگ جهانی اول ==
جنگ جهانی اول به لحاظ فراوانی نامه‌هایی که میان جبهه و پشت جبهه رد و بدل شد از همه جنگ‌های قبل از آن متمایز است. نامه‌های جنگ جهانی اول کمتر سانسور شده‌اند. در همین رابطه است که دولت رایش آلمان فوراً تدارکات عملی وسیعی برای نقل و انتقال پست را به اجرا می‌گذارد. در پایان سال ۱۹۱۴، یعنی ۵ ماه پس از شروع جنگ روزانه ۱۰۰ واگن قطار نامه‌های مردان و زنان و خانواده‌ها از پشت جبهه را برای سربازان حمل می‌کنند و بالعکس. به کارگیری ۸ هزار کارمند رسمی و ۱۳ هزار نیروی کمکی موجب شده بود که نامه‌ها برای رسیدن به دست گیرنده بیش از یک هفته در راه نباشند. مجموعاً در ۵ سال جنگ ۲۹ میلیارد [[نامه]]، [[کارت پستال]] و محموله پستی میان جبهه و کل شهرهای آلمان رد و بدل می‌شود. طرفه این که از این تعداد ۱۱ میلیارد نامه از جبهه به پشت جبهه بوده، ولی تعداد نامه‌های پشت جبهه به جبهه از ۱۸ میلیارد مورد هم فراتر می‌رفت.&lt;ref&gt;[http://www.bbc.co.uk/persian/arts/2014/07/140726_an_l41_letters_ww1.shtml از جبهه به آن دختر نامه ننویس؛ نامه‌نگاری در جنگ جهانی اول] بی‌بی‌سی فارسی&lt;/ref&gt;

== جبهه شرق و روسیه ==
=== ایران در جنگ جهانی اول ===
نوشتار اصلی: [[ایران در جنگ جهانی اول]]
[[پرونده:Reis ali delvari.jpg|بندانگشتی|250px|تندیس رئیس علی دلواری]]
جنگ جهانی اول هم‌زمان با حکومت احمد شاه [[قاجار]] بود و دولت مشروطهٔ ایران ضعیف‌ترین دوران خود را می‌گذراند. علی‌رغم اعلام بی‌طرفی دولت ایران، نیروهای متخاصم از جنوب و شمال وارد ایران شدند.

بر اثر آغاز جنگ جهانی اول و اشغال ایران توسط بریتانیا و خرید آذوقهٔ مردم ایران توسط ارتش اشغالگر و شروع [[قحطی بزرگ ایران (۱۲۹۸–۱۲۹۶)|قحطی بزرگ ایران ۱۹۱۷–۱۹۱۹]] عدهٔ زیادی از مردم ایران (تقریباً ۴۰ درصد مردم ایران. به عبارت دیگر ۸ تا ۱۰ میلیون نفر از جمعیت ۲۰ میلیون نفری آن زمان ایران) به کام مرگ فرورفتند.&lt;ref&gt;Majd Mohammad Gholi. 2003 The Great Famine and Gencide in Persia 1917-1919, University press of America&lt;/ref&gt;
سپاه روسیه تا دروازه‌های تهران پیشروی کرد اما از منقرض کردن سلسلهٔ قاجار منصرف شدند. در جنوب مردم محلی در چند نوبت با متجاوزان انگلیسی درگیر شدند که از مهم‌ترین نبردهای جنگ جهانی اول در ایران می‌توان به مقاومت «زایر خضرخان اهرمی (تنگستانی)» ملقب به امیر اسلام حاکم تنگستان، [[شیخ حسین خان چاه کوتاهی]] دلیر مرد آزادی خواه جنوب ایران و [[رئیس علی دلواری]] و [[خالو حسین بردخونی]] از [[دلیران تنگستان]] در [[استان بوشهر]] و [[نبرد جهاد]] در [[خوزستان]] و مبارزه سرسختانه و سرنوشت ساز ترکان قشقایی به رهبری [[صولت الدوله قشقایی]] و مقاومت های[[ناصر دیوان کازرونی]] و [[آیت الله]] [[سید عبدالحسین لاری]] اشاره کرد. جمعی از رجال از [[قم]] به [[اصفهان]] و سپس [[اراک]] و بالاخره به [[کرمانشاه]] رفتند و عاقبت در آنجا قوای [[گارد ملی]] ترتیب دادند و حکومت موقتی [[دولت ملی]] به ریاست [[نظام‌السلطنه]] ([[رضا قلی خان مافی]]) تشکیل گردید. پس از سقوط [[بغداد]] اعضای دولت موقتی [[دولت ملی]] و جمع بسیاری از ایرانیان به [[استانبول]] رفتند.

=== پیامدهای جنگ جهانی اول ===
جنگ جهانی اول، چهار امپراتوری را نابود ساخت، [[امپراتوری آلمان]] تاج و تخت را از دست داد و دولت جمهوری جایگزین آن شد. امپراتوری‌های شکست خوردهٔ [[اتریش - مجارستان]] و [[امپراتوری عثمانی]] هر دو از هم گسیختند و امپراتوری [[روسیه]] نیز به دست انقلابی‌های بلشویک افتاد.

اشغال ایران توسط بریتانیا و خرید آذوقهٔ مردم ایران توسط ارتش اشغالگر و شروع قحطی بزرگ ۱۹۱۷–۱۹۱۹ بین هشت تا ده میلیون نفر از مردم ایران به کام مرگ فرورفتند.

در سال ۱۹۱۶ م ملی‌گرایان ایرلندی در [[دوبلین]] واقع در [[ایرلند]]، قیام [[عید پاک]] را ترتیب دادند. این شورش با شکست مواجه شد، اما موج مخالفت‌های گسترده علیه حکومت بریتانیا در ایرلند را به راه انداخت. در سال ۱۹۱۹ مجلس ایرلند، حکومت این کشور را «جمهوری» اعلام کرد، و متعاقب آن ۳ سال جنگ بین [[ارتش جمهوریخواه ایرلند]] و بریتانیا درگرفت. در سال ۱۹۲۹ [[ایرلند جنوبی]]، به عنوان دولت آزاد ایرلند به استقلال واقعی رسید. شش استان در شمال ایرلند جزو پادشاهی انگلستان باقی ماندند که هم اکنون با نام [[ایرلند شمالی]] شناخته می‌شوند.

وضعیت اقتصادی آلمان پس از جنگ جهانی اول بسیار وخیم شد و نرخ تورم بسیار بالا رفت. در سال ۱۹۲۳، هنگامی که نیروهای فرانسه و بلژیک برای وادار کردن آلمان به پرداخت غرامت جنگی وارد [[منطقه رور]] شدند، دولت در اقدامی میهن‌پرستانه، مردم را به مقاومت منفی دعوت کرد. چون افزایش مالیات‌ها مورد پسند عامه نبود، دولت به وسیلهٔ چاپ اسکناس از کارگران کارخانه‌های رور و خانواده‌های آن‌ها حمایت کرد و در همان حال، اجازه داد اعتبارات بانکی با نرخ بهرهٔ بیشتری عرضه شود. در اوج تورم حاصل از این اقدامات، بیش از ۳۰ کارخانه کاغذسازی و ۱۵۰ چاپخانه و دو هزار ماشین چاپ به طور شبانه‌روزی برای برآوردن نیاز به پول کار می‌کردند؛ ولی این تدبیرها نیز با شکست مواجه شد، زیرا مقدار پول در گردش از سرعت افزایش قیمت‌ها کمتر بود. اسکناس‌هایی که به مقدار فراوان و با مبلغ اسمی ده‌ها هزار مارک چاپ شده بود، قبل از این که از چاپخانه خارج شود، مجدداً زیر ماشین چاپ می‌رفت و مبلغ اسمی آن به ارقام میلیونی تبدیل می‌شد. کارگران دستمزدهای خود را با کیسه‌های خرید و حتی گاه با چرخ دستی پر از پول و آن هم روزی دو بار دریافت می‌کردند، دستمزد صبح فقط صرف ناهار ظهر می‌شد، زیرا بیم آن می‌رفت نرخ ارز که بعدازظهر اعلام می‌شد، تغییر کند و قیمت‌ها باز هم افزایش یابد. هنگامی که بهای زغال‌سنگ به میزان سرسام‌آوری افزایش یافت، برخی از مردم دستمزدهای بعدازظهر را به جای زغال‌سنگ در اجاق آشپزخانه می‌سوزاندند. سرانجام کار به جایی رسید که با یک [[دلار آمریکا]] می‌شد ۴ تریلیون و ۲۰۰ میلیارد [[مارک آلمان]] خریداری کرد.&lt;ref&gt;''تاریخ اقتصادی و اجتماعی اروپا''، [[فرانک ب. تایپتون]] و [[رابرت آلدریچ (مورخ)|رابرت آلدریچ]]، ترجمه [[کریم پیرحیاتی]]، تهران: [[انتشارات علمی و فرهنگی]]، ۱۳۷۵، جلد اول، صفحهٔ ۲۲۹&lt;/ref&gt;

در دهه‌های ۱۹۲۰ و ۱۹۳۰ م بسیاری از کشورهای اروپایی از دموکراسی دست کشیدند. حزب نازی هیتلر در آلمان به قدرت می‌رسد و فاشیست‌های [[موسولینی]] بر ایتالیا حکومت می‌کنند. در ابتدا بریتانیا و فرانسه کوشیدند با این رهبران سازش کنند. آن‌ها عاقبت در سال ۱۹۳۹ در برابر تهاجم هیتلر ایستادند و اروپا به [[جنگ جهانی دوم]] کشیده شد.

در سپتامبر ۱۹۳۹ م، [[جنگ جهانی دوم]] در [[اروپا]] آغاز شد. رهبر آلمان، [[آدولف هیتلر]]، می‌خواست تا [[رایش سوم]] به یک قدرت مطلقه در اروپا، تبدیل شود. در ابتدا تاکتیک حملات برق‌آسا موفقیت‌آمیز می‌نمود. اما پس از سال ۱۹۴۳م، قوای [[متفقین]]، متشکل از نیروهای شوروی، انگلستان و آمریکا بر آلمان برتری یافتند. سرانجام، آلمان در ماه می۱۹۴۵م، نه روز پس از خودکشی هیتلر، تسلیم شد و بیش از چهل میلیون اروپایی در این جنگ کشته شدند.

== گاه‌شمار جنگ ==
=== سال [[۱۹۱۴ (میلادی)|۱۹۱۴]] ===
* [[۲۸ ژوئیه]]: [[اتریش - مجارستان]] جنگ با [[صربستان]] را اعلام کرد.
* [[۱ اوت]]: [[آلمان]] جنگ با [[روسیه]] را آغاز کرد.
* [[۲ اوت]]: نظامیان [[آلمان]] [[لوکزامبورگ]] را اشغال کردند.
* [[۳ اوت]]: [[آلمان]] با [[فرانسه]] وارد جنگ شد.
* [[۴ اوت]]: [[آلمان]] به [[بلژیک]] که بی طرف بود حمله کرد؛ در پاسخ [[بریتانیا]] به آلمان اعلام جنگ داد.
* [[۱۰ اوت]]: اتریش - مجارستان با [[روسیه]] وارد جنگ شد.
* [[۱۲ اوت]]: [[بریتانیا]] و [[فرانسه]] به اتریش - مجارستان اعلام جنگ کردند.
* [[۲۳ اوت]]: [[ژاپن]] با آلمان وارد جنگ شد.
* [[سپتامبر]]: پیمان اتحاد توسط [[فرانسه]]، [[بریتانیا]] و [[روسیه]] امضاء شد.
* [[۹ اکتبر]]: [[بلژیک]] پس از [[محاصره آنتورپ]] توسط نظامیان [[آلمان]] سقوط کرد.
* [[۲۹ اکتبر]]: [[امپراتوری عثمانی]] به طرفداری از [[آلمان]] و [[اتریش - مجارستان]] وارد جنگ شد.
* [[۲ نوامبر]]: [[امپراتوری روسیه]] به [[امپراتوری عثمانی]] [[اعلان جنگ]] داد.
* [[۵ نوامبر]]: [[فرانسه]] و [[بریتانیا]] با [[امپراتوری عثمانی]] وارد جنگ شدند.

=== سال [[۱۹۱۵ (میلادی)|۱۹۱۵]] ===
* [[۲۵ آوریل]]: لشکرکشی [[گالیپولی]] آغاز شد.
* [[۲۶ آوریل]]: [[ایتالیا]] به طور مخفیانه [[پیمان لندن]] را امضاء کرد.
* [[۲۳ می]]: [[ایتالیا]] به [[اتریش-مجارستان]] اعلام جنگ کرد.
* [[۱۴ اکتبر]]: [[بلغارستان]] به [[صربستان]] اعلام جنگ نمود و به طرفداری از [[آلمان]] و اتریش - مجارستان وارد جنگ شد.

=== سال [[۱۹۱۶ (میلادی)|۱۹۱۶]] ===
* [[۹ مارس]]: آلمان به [[پرتغال]] اعلام جنگ داد.
* [[۲۷ اوت]]: [[رومانی]] با اتریش - مجارستان وارد جنگ شد.
* [[۲۸ اوت]]: [[ایتالیا]] با [[آلمان]] وارد جنگ شد.

=== سال [[۱۹۱۷ (میلادی)|۱۹۱۷]] ===
* [[۱۶ ژانویه]]: آلمان به [[مکزیک]] [[تلگراف زیمرمن]] را فرستاد، و پیشنهاد متحد شدن در مقابل [[ایالات متحده]] را داد.
* [[۶ آوریل]]: ایالات متحده با آلمان وارد جنگ شد.
* [[۲۷ ژوئن]]: [[یونان]] به طرفداری از [[نیروهای متفقین|متفقین]] وارد جنگ شد.
* [[۱۴ اوت]]: [[جمهوری چین]] با [[آلمان]] وارد جنگ شد.
* [[۲۶ اکتبر]]: [[برزیل]] با [[آلمان]] وارد جنگ شد.
* [[۷ دسامبر]]: [[ایالات متحده آمریکا]] با اتریش - مجارستان وارد جنگ شد.

=== سال [[۱۹۱۸ (میلادی)|۱۹۱۸]] ===
* [[۱۱ نوامبر]]: پیمان [[صلح]] امضاء شد، جنگ جهانی اول پایان یافت.

== جستارهای وابسته ==
{{درگاه|تاریخ}}
* [[جنگ جهانی]]
* [[جنگ جهانی دوم]]
* [[خط دفاعی ماژینو]]
* [[جنگ لهستان-شوروی]]
* [[مطبوعات جنگ جهانی اول]]
* [[پرتغال در جنگ جهانی اول]]
* [[هواپیما در جنگ جهانی اول]]
* [[نقش زنان در جنگ‌های جهانی]]
* [[استفاده از گازهای شیمیایی در جنگ جهانی اول]]
* فهرست [[نیروهای متفقین|متفقین]] و [[نیروهای محور]] در جنگ جهانی اول
* [[فهرست نبردهای جنگ جهانی اول]]
* [[نبرد گالیپولی]]
{{ویکی‌انبار|World War I}}

== منابع ==
{{پانویس}}
* [http://www.firstworldwar.com/ First World War.com] «تاریخ چند رسانه‌ای جنگ جهانی اول»
* [http://www.1914-1918.net/ ارتش بریتانیا در جنگ جهانی اول]
* [http://reference.allrefer.com/encyclopedia/W/WW1.html جنگ جهانی اول، جنگ‌ها و نبردها]
* [http://www.spartacus.schoolnet.co.uk/FWW.htm دانشنامه جنگ جهانی اول]
* [http://www.lib.byu.edu/~rdh/wwi/ اسناد بایگانی جنگ جهانی اول]
* [http://users.hunterlink.net.au/~maampo/militaer/milindex.html ارتش آلمان در جنگ جهانی اول]

== پیوند به بیرون ==
* [http://www.bbc.co.uk/persian/indepth/cluster_ww1_100anniversary.shtml صفحه ویژه بی‌بی‌سی فارسی: صدمین سالگرد آغاز جنگ جهانی اول] [[بخش فارسی بی‌بی‌سی|بی‌بی‌سی فارسی]]
* [http://www.bbc.co.uk/persian/world/2014/06/140628_ww1_live_1914_sarajevo_killing.shtml آنچه گذشت، ۲۸ ژوئن ۱۹۱۴؛ روزی که دنیا را تغییر داد: لحظه به لحظه تا جنگ جهانی اول] [[بخش فارسی بی‌بی‌سی|بی‌بی‌سی فارسی]]
* [http://persian.euronews.com/2014/06/29/two-competing-ceremonies-mark-centenary-of-wwi-in-bosnia/ سارایوو و پیام وحدت در یکصدمین سالگرد آغاز جنگ جهانی اول] [[یورونیوز]]
* [http://persian.euronews.com/2014/06/29/sarajevo-marks-100-years-since-wwi-with-concert/ مراسم ویژه آغاز جنگ جهانی اول درسارایوو برگزار شد] [[یورونیوز]]
* [http://persian.euronews.com/2014/06/29/tourists-give-sarajevo-a-touch-of-its-former-diversity/ سارایوو میزبان گردشگران در یکصدمین سالگرد آغاز جنگ جهانی اول] [[یورونیوز]]
* [http://www.bbc.co.uk/persian/world/2014/08/140817_an_ww1_inventions.shtml موفقیت ۱۰ اختراع مدیون جنگ جهانی اول] [[بخش فارسی بی‌بی‌سی|بی‌بی‌سی فارسی]]
{{تاریخ اروپا}}
{{موضوعات روسیه}}
{{جنبش آزادی‌بخش ملی ارمنی}}
[[رده:جنگ جهانی اول]]
[[رده:تاریخ اتریش-مجارستان]]
[[رده:تاریخ صربستان]]
[[رده:تاریخ معاصر]]
[[رده:تاریخ مونته‌نگرو]]
[[رده:تاریخ نوین ایتالیا]]
[[رده:تاریخچه ایالات متحده آمریکا (۱۸۶۵-۱۹۱۸)]]
[[رده:جمهوری سوم فرانسه]]
[[رده:جنگ‌های آلمان]]
[[رده:جنگ‌های اتریش]]
[[رده:جنگ‌های ارمنستان]]
[[رده:جنگ‌های استرالیا]]
[[رده:جنگ‌های امپراتوری عثمانی]]
[[رده:جنگ‌های ایالات متحده آمریکا]]
[[رده:جنگ‌های ایتالیا]]
[[رده:جنگ‌های ایرلند]]
[[رده:جنگ‌های بریتانیا]]
[[رده:جنگ‌های بلژیک]]
[[رده:جنگ‌های بلغارستان]]
[[رده:جنگ‌های پرتغال]]
[[رده:جنگ‌های جمهوری آذربایجان]]
[[رده:جنگ‌های چکسلواکی]]
[[رده:جنگ‌های روس و ترک]]
[[رده:جنگ‌های روسیه]]
[[رده:جنگ‌های رومانی]]
[[رده:جنگ‌های ژاپن]]
[[رده:جنگ‌های صربستان]]
[[رده:جنگ‌های فرانسه]]
[[رده:جنگ‌های کانادا]]
[[رده:جنگ‌های کرواسی]]
[[رده:جنگ‌های کوبا]]
[[رده:جنگ‌های گواتمالا]]
[[رده:جنگ‌های مجارستان]]
[[رده:جنگ‌های مونته‌نگرو]]
[[رده:جنگ‌های نیوزیلند]]
[[رده:جنگ‌های یونان]]
[[رده:دوره ادوارد]]
[[رده:ستیزه‌های جهانی]]
[[رده:صربستان در دهه ۱۹۱۰ (میلادی)]]</text></page>