<page><title>پل ریکور</title><text>{{جعبه اطلاعات فیلسوف
|عنوان= پل ریکور
|سرشناسی= فیلسوف
|تصویر= [[پرونده:Paul Ricoeur.jpg|ریکور]]
|نام کامل= پل ریکور
|لقب=
|نسب=
|تاریخ تولد= [[۲۷ فوریه]] [[۱۹۱۳ (میلادی)|۱۹۱۳]]
|شهر تولد= والینس
|کشور تولد= فرانسه
|تاریخ مرگ= [[۲۰ مه]] [[۲۰۰۵ (میلادی)|۲۰۰۵]]
|شهر مرگ= چاتینی مالابری
|کشور مرگ= فرانسه
|مدفن= فرانسه
|نام همسر=
|فرزندان=
|دین=
|مذهب=
|مکتب= [[فلسفه قاره‌ای]]، [[پدیدارشناسی]]،
[[هرمنوتیک]]، [[روانکاوی]]، [[الهیات مسیحی]]
|تأثیرگرفته از= [[هایدگر]]، [[یاسپرس]]، [[گادامر]]،
[[دلتای]]، [[کانت]]، [[کیرکه گارد]]،

[[هوسرل]]، [[هانا آرنت]]،
[[امانوئل لیویناس]]
|تأثیرگذار بر= [[ژاک دریدا]]،
|استادان=
|شاگردان=
|تالیفات=
}}

'''پل ریکور''' {{به فرانسوی|Paul Ricœur}} (زادهٔ ۲۷ فوریه ۱۹۱۳-درگذشتهٔ ۲۰ مه ۲۰۰۵) فیلسوف و ادیب برجستهٔ فرانسوی است که با ترکیب شرح‌های [[پدیدارشناختی]] با تفاسیر [[هرمنوتیک]] شناخته شده‌است. وی یکی از مهمترین نظریه پردازان [[هرمنوتیک ادبی]] محسوب می‌شود. ریکور پس از درگذشت [[امانوئل لویناس]] و [[ولادیمیر یانکلوویچ]] از برجسته‌ترین فیلسوفان فرانسه محسوب می‌شد.

== زندگی ==
پدر پل ریکور در [[جنگ جهانی اول]] کشته شد و مادرش نیز در کودکی او درگذشت و پل کوچک توسط پدربزرگ و مادربزرگ خود بزرگ شد.
پل ریکور در دانشگاه [[سوربن]] فرانسه درس خواند و دارای یک مدرک دکترا در رشته [[فلسفه]] و یک مدرک دکترا در [[ادبیات]] بود.

== اندیشه و آثار ==
ماهیت زبان و معنا، کنش، عنصر ذهنی، متن، گزارش، تأثیر حضور دیگری مسایل مرکزی در مباحث فلسفی، [[زبانشناسی]]، [[نظریه ادبی]] و [[علوم انسانی]] بوده‌اند و پل ریکور در آنها صاحب نظر.

نخستین کارش را با عنوان ''[[گابریل مارسل و کارل یاسپرس]]'' در سال ۱۹۴۸ منتشر کرد. وی همواره زیر نفوذ عقاید استادش مارسل دربارهٔ هستی‌شناسی انضمامی و مفاهیم هدف، آزادی و امید باقی‌ماند.

در سالهای جنگ ریکور بازداشت و به آلمان منتقل شد و در زندان کتاب ''[[ایده‌های راهگشا برای گونه‌ای از پدیدار شناسی]]'' [[ادموند هوسرل]] را به زبان فرانسوی ترجمه کرد.

انتشار کتاب [[فلسفه اراده]] در حکم آغاز فلسفهٔ ریکور و از جمله مهمترین آثار وی است. مجلد نخست آن را در سال ۱۹۴۹ با عنوان [[ارادی و غیرارادی]] منتشر نمود و مجلد بعدی با عنوان [[هدفمندی و توان]] شامل دو بخش ''انسان خطا کار'' و ''سویهٔ شر'' منتشر گردید.

[[تاریخ و حقیقت]] که مجموعه‌ای از رساله‌های وی در بارهٔ مفهوم تاریخ در هرمنوتیک است در سال ۱۹۵۵ منتشر شد.

[[درباره تاویل]]، [[بحثی درباره فروید]]، [[اختلاف تأویل‌ها]]، [[استعارهٔ زنده]] و [[از متن تا کنش]] مهمترین آثار ریکور در زمینهٔ هرمنوتیک هستند.

''[[خویشتن همچون دیگری]]''، که مهمترین کار فلسفی ریکور است.

''[[خواندن‌ها]]''، مجموعه مقالات ریکور در سه جلد که هر کدام به ترتیب جلد اول در باب قدرت و سیاست، جلد دوم دربارهٔ نظریه ادبی، و جلد سوم در بارهٔ رابطهٔ فلسفه و دین منتشر شده‌اند. در نخستین بخش مجلد اول [[خواندن‌ها]]، ریکور به بررسی اندیشهٔ شماری از مهمترین متفکرین سیاسی نظیر [[هانا آرنت]]، [[یان پاکوتا]]، [اریک وی] و [[کارل یاسپرس]] می‌پردازد با عنوان «'''ناسازه‌های سیاست'''». دشواری خرد سیاسی همواره رویارویی با ناسازه‌ها بوده‌است. در بخش دوم با عنوان '''زبان سیاسی''' به ویژه نقش آن در [[نظریهٔ عدالت]] بررسی شده‌است. مقالهٔ مهم ریکور در شناخت نظریهٔ عدالت [[جان راولس]] در این بخش آمده‌است. مقالهٔ که در گسترش بحث مشهور راولس، خود [[گردانی اجتماعی]] را در برابر افسانهٔ [[قرار داد اجتماعی]] قرار می‌دهد. بخش سوم کتاب با عنوان [[دانایی پراتیک]]، مقالاتی در موضوع [[اخلاق سیاسی]] گرد آمده‌اند که از این راه شماری از مهمترین معضل‌های [[دموکراسی]] چون [[پذیرش و تسامح]] مورد بررسی قرار گرفته‌اند.&lt;ref&gt;[[بابک احمدی]]، ساختار و تاویل متن، نشر مرکز، چاپ هفتم ۱۳۸۴&lt;/ref&gt; -

از دیگر آثار مهم پل ریکور می‌توان به کتاب‌های «سمبولیسم شر»، «وجود، ذات و جوهر نزد افلاطون و ارسطو: درسگفتاری عرضه شده در دانشگاه استراسبورگ»، «عادل»، «خاطرات، تاریخ، فراموشی»، «مسیر رنسانس» و «در غیر این صورت» اشاره کرد.

== استاد ==
او در دوران حیاتش استاد [[دانشگاه سوربن]] پاریس، دانشگاه لوون بلژیک و دانشگاه‌های کلمبیا، ییل، شیکاگو و هاورفورد کالج ایالات متحده بود.

== جوایز ==
پل ریکور در دوران زندگی خود جوایز بسیار معتبری از قبیل جایزه هگل، جایزه کارل یاسپر، جایزه بزرگ فلسفه [[فرهنگستان فرانسه]] و جایزه جان دبلیو کلاج را دریافت کرده بود.

== منابع ==
{{ویکی‌گفتاورد}}
{{پانویس}}
* [http://www.jamejamdaily.net/shownews2.asp?n=88590&amp;t=book جام جم آنلاین]
* [http://ricoeur.pitt.edu/ Études ricœuriennes / Ricœur Studies]

{{رده‌فرد|۱۹۱۳|۲۰۰۵|ریکور، پل}}
{{فلسفه قاره‌ای}}
{{مستند کردن}}

[[رده:استادان دانشگاه پاریس]]
[[رده:استادان دانشگاه شیکاگو]]
[[رده:اعضای فرهنگستان هنر و دانش آمریکا]]
[[رده:اهالی ولانس، دروم]]
[[رده:پروتستان‌های اهل فرانسه]]
[[رده:پژوهشگران هرمنوتیک]]
[[رده:دانش‌آموختگان دانشگاه پاریس]]
[[رده:درگذشتگان ۲۰۰۵ (میلادی)]]
[[رده:زادگان ۱۹۱۳ (میلادی)]]
[[رده:فیلسوفان اخلاق]]
[[رده:فیلسوفان اهل فرانسه]]
[[رده:فیلسوفان تاریخ]]
[[رده:فیلسوفان سده ۲۰ (میلادی)]]
[[رده:فیلسوفان سده ۲۰ (میلادی) اهل فرانسه]]
[[رده:فیلسوفان مسیحی]]
[[رده:نویسندگان سده ۲۰ (میلادی) فرانسه]]
[[رده:نویسندگان سده ۲۱ (میلادی) فرانسه]]
[[رده:نویسندگان مرد اهل فرانسه]]
[[رده:نظریه‌پردازان ادبی اهل فرانسه]]
[[رده:هرمنوتیک]]</text></page>