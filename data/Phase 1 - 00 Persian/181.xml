<page><title>سونامی</title><text>[[پرونده:2004 Indian Ocean earthquake Maldives tsunami wave.jpg|بندانگشتی|300px|چپ|امواج آبلرزه‌ای که در ۲۴ دسامبر ۲۰۰۴ به کرانهٔ [[ماله (مالدیو)|ماله]] در جزایر [[مالدیو]] کوبید]]

'''امواج کشندی''' یا {{به انگلیسی|Tidal waves}} '''آب‌تاز'''، '''آبلرزه''' یا '''سونامی''' یکی از پدیده‌های [[جغرافیا]]یی است. غریاله به لرزش شدید آب دریا گفته می‌شود که در پی زمین‌لرزه‌های زیر دریا پدید می‌آید. آبی که به لرزه درآمده به‌شکل موج‌های عظیم به کرانه‌ها رسیده و ویرانی به بار می‌آورَد. سونامی موقعی شروع می‌شود که حجم عظیمی از آب به‌سرعت مرتفع می‌شود. این حرکتِ سریع می‌تواند در نتیجهٔ یک زلزلهٔ زیرآبی رخ دهد یا براثر لغزیدن صخره، یا یک انفجار آتشفشانی و یا هر حادثهٔ دیگری که انرژی زیادی دارد ایجاد شود.

غریاله واژهٔ فارسی بومی برای این پدیده در استان [[بوشهر]] است و پدیدهٔ غریاله در کرانه‌های [[خلیج فارس]] نیز دارای پیشینه است.{{سخ}}
غریاله‌ها معمولاً پس از یک [[زمین‌لرزه|زمین‌لرزهٔ]] بزرگ (با حرکت رو به بالا)، فعالیت [[آتشفشان]]ی [[زمین‌لغزه]] و یا برخورد [[شهابسنگ]]ها پدید می‌آیند.{{سخ}}
بسیاری از غریاله‌ها در کرانه‌های ژاپن رخ می‌دهند و از اینرو واژه ژاپنی مربوط به این پدیده یعنی (津波 تسونامی) به زبان انگلیسی و از آن راه به بسیاری زبان‌های دیگر نیز راه یافته‌است.

[[پرونده:Propagation du tsunami en profondeur variable.gif|بندانگشتی|250px|چپ|چگونگی پخش امواج آبلرزه]]

پس از غریاله‌ها معمولاً [[گسل]]های بزرگی در بستر دریاها پدید می‌آیند. سرعت موج‌های آبلرزه‌ای گاه به بیش از ۸۰۰ کیلومتر در ساعت می‌رسد.
غریالهٔ سال ۱۷۸۸ [[لیسبون]] (پرتغال) با موج‌هایی به بلندی حدود ۱۸ متر به شهر هجوم برد و ساکنان آن شهر را در کام خود فروبرد.
یکی از بزرگ‌ترین غریاله‌ها که در دسامبر سال ۲۰۰۴ میلادی در نزدیکی [[سوماترا]]ی [[اندونزی]] روی داد باعث ویرانی عظیم و کشته شدن پیرامون ۱۰۰٫۰۰۰ تن در جنوب آسیا شد.

در کتاب‌های تاریخ آمده که بندر بزرگ و پهناور [[سیراف]] در جنوب ایران تا [[سده چهارم هجری|سدهٔ چهارم هجری]] و عصر دیلمیان بندری آباد و پررونق بوده و ناگهان بر اثر زمین‌لرزه‌ای، قسمت بزرگی از شهر به زیر آب رفته که آثار آن هنوز هم مورد توجه باستان‌شناسان ایرانی و خارجی است. آیا غریاله سیراف را ویران کرد و به زیر آب برد پاسخ این سؤال را باید در پژوهش‌های آینده یافت.

در ۱۷ ژوئن سال ۹۸۷ میلادی (۲۷ خرداد ۳۵۷ شمسی) و چهل سال بعد، گزارش‌هایی وجود دارند که امکان دارد مربوط به وقوع این پدیده در شهر [[سیراف]] باشند.&lt;ref&gt;http://tsunamisociety.org/271Jordan.pdf صفحه ۴&lt;/ref&gt;

== نگارخانه ==
&lt;gallery&gt;
File:Eq-gen1.svg|&lt;!--Drawing of [[زمین‌ساخت بشقابی]] before [[زمین‌لرزه]]--&gt;
File:Eq-gen2.svg|&lt;!--Overriding plate bulges under strain, causing [[tectonic uplift]].--&gt;
File:Eq-gen3.svg|&lt;!--Plate slips, causing [[subsidence]] and releasing energy into water.--&gt;
File:Eq-gen4.svg|&lt;!--The energy released produces tsunami waves.--&gt;
&lt;/gallery&gt;

== پانویس ==
{{پانویس}}

== منابع ==
مأخذ بخشی از مطالب و همچنین واژهٔ فارسی آبلرزه:
* ''فرهنگ بزرگ گیتاشناسی (اصطلاحات جغرافیایی)''، مهندس عباس جعفری، انتشارات گیتاشناسی، تهران، چاپ دوم: ۱۳۷۲، دکتر اروین عندلیبی

== پیوند به بیرون ==
* [http://www.nasimjonoub.com/articles/article.asp?id=1881 دربارهٔ واژهٔ غریاله و سیراف]
* [http://www.pouyashome.com/images/tsunamieqs.pdf یک مدل ریاضی برای امواج سونامی]
* [http://www.iranlarzeh.com پایگاه علمی زلزله و مهندسی زلزله]
* [http://www.bbc.co.uk/persian/world/2010/10/100416_flash_tsunami.shtml بی‌بی‌سی فارسی ـ چگونگی شکل گرفتن سونامی]

{{بلایای طبیعی}}
{{اقیانوس‌نگاری فیزیکی}}

[[رده:سونامی]]
[[رده:اقیانوس‌نگاری فیزیکی]]
[[رده:امواج آب]]
[[رده:بلایای طبیعی]]
[[رده:حالت‌های مختلف آب]]
[[رده:سیل]]
[[رده:سیل‌ها]]
[[رده:مخاطرات زمین‌شناختی]]
[[رده:مدیریت بحران]]
[[رده:مهندسی زمین‌لرزه]]
[[رده:واژگان اقیانوس‌نگاری]]
[[رده:واژه‌ها و عبارت‌های ژاپنی]]</text></page>