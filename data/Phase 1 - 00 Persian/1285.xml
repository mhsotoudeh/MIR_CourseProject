<page><title>انرژی‌درمانی</title><text>پرانیک در کتیبه‌های باستانی [[ایران]] و در متون باستانی‌ای که به زمان زرتشت و دین او بر می‌گردد به معنی ذات سلامت آمده است و همچنین در کتیبه‌های یافت شده در [[شوش (شهر باستانی)]] و [[تخت جمشید]] به معنای نیروی حیات دیده می‌شود. وجود این نیرو باعث سلامتی و حیات می‌باشد. در فرهنگ شرق به نام‌ّهای چی (CHI) و کی (KI) شناخته شده است.

پرانیک درمانی از انرژی‌درمانی یکی از شاخه‌های [[پزشکی جایگزین]] است که [[مرکز ملی پزشکی مکمل و جایگزین]] [[ایالات متحده]] آن را به رسمیت می‌شناسد.&lt;ref name=NCCAM&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= National Center for Complementary and Alternative Medicine|نویسندگان سایر بخش‌ها=|ترجمه=|صفحه= |زبان=en |مقاله= [http://nccam.nih.gov/health/backgrounds/energymed.htm Energy Medicine: An Overview] |ژورنال= |نشریه= |تاریخ= 2005 |دوره= |شماره= |شاپا=}}&lt;/ref&gt;
روش‌های گوناگون انرژی‌درمانی در فلسفه، رویکرد و ریشه‌شان تفاوت‌های زیادی با هم دارند. [[مرکز ملی پزشکی مکمل و جایگزین]] آمریکا انرژی‌درمانی را به دو دستهٔ کلی تقسیم می‌کند. درمان‌هایی که بر اساس نوعی انرژی هستند که به طور علمی تأیید نشده‌اند، و درمان‌هایی که برپایهٔ نوع شناخته‌شده‌ای از انرژی مانند انرژی [[الکترومغناطیس]]ی هستند.&lt;ref name="NCCAM"/&gt;
در آمریکا، برخی از دستگاه‌های مربوط به انرژی‌درمانی به خاطر تبلیغات کلاه‌بردارانه غیرقانونی اعلام شده‌اند. در حال حاضر درمانگری از طریق انرژی درمانی در [[ایران]] نیز ممنوع است.&lt;ref&gt;{{یادکرد وب|نویسنده = |نشانی = http://www.salamatonline.ir/news/3209/ممنوعیت-انرژی-درمانی-در-کشور |عنوان =معاون وزیر بهداشت خبر داد:ممنوعیت انرژی درمانی در کشور | ناشر =سلامت آنلاین |تاریخ = ۴ اسفند ۱۳۹۴|تاریخ بازدید = ۲۴ مارس ۲۰۱۶}}&lt;/ref&gt;

در رابطه با انواعِ انرژی درمانی، پژوهش های فراوانی انجام شده است که تا به حال مؤثر بودن این روش های درمانی، در هیچ‌یک از این تحقیقات ثابت نشده است. نتیجهٔ تحقیقات نشان داده است که انرژی درمانی، تأثیری بیشتر از [[پلاسیبو]] (اثرِ [[تلقین]]) ندارد.&lt;ref name=ToolAutoGenRef5&gt;{{یادکرد وب|نویسنده = |نشانی = http://annals.org/article.aspx?articleid=713514 |عنوان =The Efficacy of “Distant Healing”: A Systematic Review of Randomized Trials | ناشر =Annals of Internal Medicine |تاریخ =۶ ژوئن ۲۰۰۰ |تاریخ بازدید = ۲۴ مارس ۲۰۱۶}}&lt;/ref&gt;&lt;ref name=ToolAutoGenRef4&gt;{{یادکرد وب|نویسنده =ادزارد ارنست |نشانی = https://www.mja.com.au/journal/2001/174/2/primer-complementary-and-alternative-medicine-commonly-used-cancer-patients#suba10 |عنوان =A primer of complementary and alternative medicine commonly used by cancer patients | ناشر =Medical Journal of Australia |تاریخ =اوت ۲۰۰۱ |تاریخ بازدید = ۲۴ مارس ۲۰۱۶}}&lt;/ref&gt;&lt;ref name=ToolAutoGenRef9&gt;{{یادکرد وب|نویسنده = |نشانی = http://www.ncbi.nlm.nih.gov/pubmed/11240080 |عنوان =Spiritual healing as a therapy for chronic pain: a randomized, clinical trial. | ناشر =Pain|تاریخ =مارس ۲۰۰۱ |تاریخ بازدید = ۲۴ مارس ۲۰۱۶}}&lt;/ref&gt;&lt;ref name="link.springer.com"&gt;{{یادکرد وب|نویسنده = |نشانی = http://link.springer.com/article/10.1007/BF03040322 |عنوان = Distant healing — An “update” of a systematic review
| ناشر =Wien Klin Wochenschr |تاریخ =آوریل ۲۰۰۳ |تاریخ بازدید = ۲۴ مارس ۲۰۱۶}}&lt;/ref&gt;&lt;ref name=ToolAutoGenRef1&gt;{{یادکرد وب|نویسنده = |نشانی = http://jama.jamanetwork.com/article.aspx?articleid=187390 |عنوان =A Close Look at Therapeutic Touch  | ناشر = [[مجله انجمن پزشکی آمریکا|JAMA (journal)]] |تاریخ =۱ آوریل ۱۹۹۸ |تاریخ بازدید = ۲۵ مارس ۲۰۱۶}}&lt;/ref&gt;&lt;ref name=ToolAutoGenRef3&gt;{{یادکرد وب|نویسنده = |نشانی = http://www.ncbi.nlm.nih.gov/pubmed/18806539 |عنوان =Complementary therapies for neuropathic and neuralgic pain: systematic review. | ناشر = Clinical Journal of Pain.|تاریخ =اکتبر ۲۰۰۸ |تاریخ بازدید = ۲۴ مارس ۲۰۱۶}}&lt;/ref&gt;&lt;ref name=ToolAutoGenRef2&gt;{{یادکرد|نویسنده = Simon Singh, Edzard Ernst|کتاب = [[:en:Trick or Treatment|Trick or Treatment]]| ناشر = |صفحه =388 |تاریخ =2008}}&lt;/ref&gt;&lt;ref name="ncbi.nlm.nih.gov"&gt;{{یادکرد وب|نویسنده =CG Pedersen, H Johannessen, JV Hjelmborg, R Zachariae |نشانی = http://www.ncbi.nlm.nih.gov/pubmed/24906586 |عنوان =Effectiveness of energy healing on Quality of Life: a pragmatic intervention trial in colorectal cancer patients.
 | ناشر =Complementary Therapies in Medicine |تاریخ =ژوئن ۲۰۱۴ |تاریخ بازدید = ۲۴ مارس ۲۰۱۶}}&lt;/ref&gt; محققینِ مخالفِ انرژی‌درمانی، لیستی از افرادی را تهیه کرده‌اند که علی‌رغمِ ابتلا به بیماری‌های مهلک، با روی آوردن به انرژی‌درمانی و غفلت از درمان‌های پزشکی، جان خود را از دست داده‌اند.&lt;ref&gt;{{یادکرد وب|نویسنده = |نشانی = http://whatstheharm.net/energymedicine.html |عنوان =What's the harm in energy medicine? | ناشر = whatstheharm|تاریخ = |تاریخ بازدید = ۲۹ مارس ۲۰۱۶}}&lt;/ref&gt;

== انواع انرژی‌درمانی ==
واژهٔ «انرژی‌درمانی» پس از آغازبه‌کار سازمان ناسودبر «جامعهٔ بین‌المللی مطالعهٔ انرژی‌های حساس و انرژی‌درمانی» در دههٔ ۱۹۸۰ سر زبان‌ها افتاد. دو کتاب نیز هردو به نام «انرژی‌درمانی» چاپ شدند که یکی راهنمای پزشکان بود&lt;ref name=Eden&gt;{{یادکرد|فصل= |کتاب=Energy Medicine|ناشر= |چاپ= |شهر= |کوشش= |ویرایش= |سال= 1998|شابک= |نویسنده= [[Donna Eden|Eden, D.]]|نویسندگان سایر بخش‌ها=|ترجمه=|صفحه= |زبان=en |مقاله= |ژورنال= |نشریه= |تاریخ= |دوره= |شماره= |شاپا=}}&lt;/ref&gt; و دیگری مروری بر آخرین یافته‌های پژوهشی دربارهٔ انرژی‌درمانی.&lt;ref name=Oschman&gt;{{یادکرد|فصل= |کتاب=Energy Medicine: The Scientific Basis|ناشر= |چاپ= |شهر= |کوشش= |ویرایش= |سال= 2000 |شابک= |نویسنده= Oschman, J.|نویسندگان سایر بخش‌ها=|ترجمه=|صفحه= |زبان=en |مقاله= |ژورنال= |نشریه= |تاریخ= |دوره= |شماره= |شاپا=}}&lt;/ref&gt; بر اساس انرژی‌درمانی، نامیزان‌بودن «میدان انرژی» بدن به بیماری می‌انجامد، و با میزان‌کردن این میدان انرژی انسان تندرستی خود را بازمی‌یابد.&lt;ref name="NCCAM"/&gt;

[[مرکز ملی پزشکی مکمل و جایگزین]] [[ایالات متحده]] بین دو گونه از انرژی‌درمانی فرق می‌گذارد: نوعی که برپایهٔ انرژی‌های واقعی و شناخته‌شدهٔ [[فیزیک]]ی است، و نوعی که برپایهٔ انرژی‌هایی با سرچشمهٔ ناشناخته است، مانند مفهوم [[چین]]ی [[چی]] و یا مفهوم [[هند]]ی [[پرانا]] که به عنوان پزشکی سنتی آن کشورها به کار می‌رود. این انرژی‌های ناشناخته هیچ تعریف روشن [[سنجش]]پذیر یا [[ابطال‌پذیر]]ی ندارند.
* در دستهٔ اول (انرژی‌های شناخته‌شده) [[مغناطیس‌درمانی]] و [[نوردرمانی]] هستند، که به طور کلی به آن‌ها [[الکترومغناطیس‌درمانی]] می‌گویند. درمان‌های پزشکی رایج که در آن‌ها [[تابش الکترومغناطیسی]] به کار می‌رود ([[رادیوتراپی]]) به نام [[الکترومغناطیس‌درمانی]] خوانده نمی‌شوند.
* در دستهٔ دوم (انرژی‌های ناشناخته) acupuncture و qi gong و Reiki و دیگر مفهوم‌های مربوط به Qi قرار می‌گیرند. همچنین مفهوم پرانا در پزشکی [[آیورودا]] و [[هومیوپاتی]] و [[لمس درمانی|تماس درمانی]] و درمان از راه دور.

حتی درمان‌های جایگزین مانند [[الکترومغناطیس‌درمانی]] که انرژی‌های شناخته‌شده را به کار می‌برند، ممکن است ادعاهایی بکنند که با شواهد تأیید نشده‌اند. بسیاری از ادعاها دربارهٔ انرژی‌هایی گفته می‌شوند که هنوز به درستی شناخته نشده‌اند یا مربوط به مفهوم [[دین]]ی [[روح]] هستند. در سدهٔ ۱۸۰۰ میلادی، [[الکتریسیته]] و [[مغناطیس]] در مرزهای دانش قرار داشت و حقه‌گری‌های الکتریکی فراوان بود. در سدهٔ ۱۹۰۰ میلادی ادعاهای درمانی دربارهٔ مواد [[پرتوزایی|پرتوزا]] جان‌های بسیاری را به خطر انداخت..{{نیازمند منبع}} در سدهٔ ۲۰۰۰ هم [[مکانیک کوانتومی]] و [[نظریه وحدت بزرگ|نظریهٔ وحدت بزرگ]] چنین فرصت‌هایی را در اختیار می‌گذارد.

در سال [[۲۰۰۷ (میلادی)|۲۰۰۷]] روزنامهٔ سیاتل تایمز&lt;ref&gt;Seattle Times&lt;/ref&gt; گزارش داد که هزاران دستگاهی که مدعی به‌کاربردن انرژی‌درمانی بوده‌اند و بسیاری‌شان غیرقانونی یا خطرناک هم بودند، در صدها دادگاه در آمریکا بررسی شده‌اند. این روزنامه انرژی‌درمانی را به عنوان مهرهٔ مار دنیای مدرن معرفی کرد که نشان‌دهندهٔ کمبود مقررات در این باره و شیوع گستردهٔ ادعاهای تجاری غلط یا اثبات‌نشده هستند.&lt;ref name=SeattleTimes&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= Michael J. Berens and Christine Willmsen|نویسندگان سایر بخش‌ها=|ترجمه=|صفحه= |زبان=en |مقاله= [http://seattletimes.nwsource.com/html/medicaldevices/ Miracle Machines:The 21st-Century Snake Oil] |ژورنال= |نشریه=''[[Seattle Times]]'' |تاریخ= |دوره= |شماره= |شاپا=}} Retrieved on 2007-11-18.&lt;/ref&gt;
پس از این گزارش، دو نمونه از این دستگاه‌ها در آمریکا غیرقانونی اعلام شدند.&lt;ref&gt;{{یادکرد|فصل=|کتاب=|ناشر= |چاپ= |شهر= |کوشش= |ویرایش= |سال=|شابک=|نویسنده= Michael J. Berens and Christine Willmsen|نویسندگان سایر بخش‌ها=|ترجمه=|صفحه= |زبان=en |مقاله= [http://seattletimes.nwsource.com/html/nationworld/2004153060_device30.html Fraudulent medical devices targeted] |ژورنال= |نشریه=Seattle Times |تاریخ= |دوره= |شماره= |شاپا=}} Retrieved on 2008-01-30.&lt;/ref&gt;

== تحقیقات ==
در سال ۲۰۰۰ پس از ۲۳ مورد آزمایشی که با استفاده از روشِ درمان از راه دور انجام شده بود، به دلیل «محدودیت‌های [[روش‌شناسی|متدولوژیک]]» نتیجه‌ای قطعی به دست نیامد.&lt;ref name=ToolAutoGenRef5/&gt; [[ادزارد ارنست]] رهبر این گروه تحقیقی، در سال ۲۰۰۱ دربارهٔ این آزمایش چنین توضیح داد که «حدودِ نیمی از این آزمایش‌ها، نشان دهندهٔ مؤثر بودنِ درمان است.» با این حال وی متذکر شد که شواهد، «بسیار متناقض» بوده و «محدودیت‌های [[روش‌شناسی|متدولوژیک]]، مانع از نتیجه‌گیری قطعی دربارهٔ این آزمایش است». او همچنین چنین نتیجه‌گیری کرد که «تا زمانی که این روشِ درمانی، به عنوان جایگزینِ سایرِ روش‌های درمانیِ مؤثر، تجویز نشده باشد، می‌تواند تقریباً بدونِ ریسک باشد.»&lt;ref name=ToolAutoGenRef4/&gt; در سال ۲۰۰۱ نتایجِ [[آزمایش تصادفی کنترل‌شده|آزمایشِ بالینیِ تصادفی]] که توسط همان گروهِ تحقیقیِ قبلی انجام شده بود، نشان دهندهٔ بی اثر بودن این روش است. این آزمایش نشان داد که از نظر آماری، تفاوتی بین انرژی درمانی از راهِ دور و [[کارآزمایی بالینی|گروهِ کنترل]] (انرژی درمانیِ شبیه‌سازی شده) وجود نداشته و دردهای مزمنِ بیماران، در هر دو گروه یکسان بوده است.&lt;ref name=ToolAutoGenRef9/&gt; در سال ۲۰۰۳، ادزارد ارنست طیِ به روز رسانی تحقیقات قبلی اش و با در نظر گرفتن تحقیقاتِ دیگر در این زمینه، نتیجه‌گیری کرده است که این روش درمانی ممکن است، «با اثرات زیان باری همراه شود.» همچنین شواهد نشان می‌دهند که انرژی درمانی از راه دور، «اثری بیش از [[پلاسیبو]] ندارد.»&lt;ref name="link.springer.com"/&gt;

در سال ۱۹۹۸ در آزمایشی که [[امیلی روزا]] انجام داد، مشخص شد که از میان ۲۳ درمانگری که ادعا می‌کردند از طریق [[لمس درمانی]] قادر به درمانگری هستند، هیچ‌کدام قادر به تشخیص «میدان انرژیِ» فردِ محقق نبودند. در پایانِ این پژوهش چنین نتیجه‌گیری شد که عدم توانایی مدعیان لمس درمانی در اثبات توانایی شان در تشخیص میدان انرژی که بنیادی‌ترین مورد ادعایشان است، نشان دهندهٔ بی اساس بودن این نوع از درمانگری است.&lt;ref name=ToolAutoGenRef1/&gt;

در سال ۲۰۰۱ [[آزمایش تصادفی کنترل‌شده|آزمایش بالینی تصادفی]] بر روی ۱۲۰ بیمار با [[درد مزمن]] که به صورت تصادفی انتخاب شده بودند، انجام گرفت که نتیجهٔ آزمایش‌ها، نتوانستند اثربخشی انرژی درمانی «از راه دور» یا «چهره به چهره» را نشان دهند.&lt;ref name=ToolAutoGenRef9/&gt; پژوهشگران در یک مطالعهٔ نظام مند در سال ۲۰۰۸ نیز به این نتیجه رسیدند که شواهد قانع کننده‌ای مبنی بر اثر بخش بودن این نوع از درمان گری در تسکین دردهای [[نورالژی]] و [[نوروپاتی]]ک وجود ندارد.&lt;ref name=ToolAutoGenRef3/&gt; این گروه از محققان در کتابی که با عنوان ''شعبده بازی یا درمان'' ([[:en:Trick or Treatment|Trick or Treatment]]) در همان سال منتشر شد، اعلام کردند که «این نوع از معالجه از نظر بیولوژیکی غیرمحتمل بوده و تأثیر آن در حد [[پلاسیبو]] (دارونما) است.» به گفتهٔ این پژوهشگران، «در بهترین حالت، این نوع از درمان، موجبِ تسلیِ بیمار شده و در بدترین حالت، موجب می‌شود که افرادی [[شارلاتان]] با چنین ادعاهایی از بیمارانی که نیاز به مراقبت‌های فوری پزشکی دارند، کسب درآمد کنند.»&lt;ref name=ToolAutoGenRef2/&gt; مطالعهٔ دیگری که در سال ۲۰۱۴ روی بیماران مبتلا به [[سرطان روده بزرگ]] انجام شده بود، نشان داد که انرژی درمانی، هیچ تأثیر مثبتی بر کیفیت زندگی، علایم افسردگی و کیفیت خواب بیماران نداشته است.&lt;ref name="ncbi.nlm.nih.gov"/&gt;

== جستارهای وابسته ==
* [[پزشکی جایگزین]]
* [[محمد علی‌اکبری]]

== منابع ==
{{پانویس|۲|چپ‌چین=بله}}

== پیوند به بیرون ==
{{چپ‌چین}}
* [http://nccam.nih.gov/health/backgrounds/energymed.htm NIH Energy medicine: overview.]
* [http://www.issseem.org The International Society for the Study of Subtle Energies and Energy Medicine]
* [http://seattletimes.nwsource.com/html/medicaldevices/ Miracle Machines: The 21st-Century Snake Oil]: a ''[[Seattle Times]]'' series on fraudulent energy medicine devices
{{پایان چپ‌چین}}
{{شبه‌علم}}

[[رده:انرژی‌درمانی]]
[[رده:اصطلاحات مسیحی]]
[[رده:پزشکی جایگزین]]
[[رده:شبه‌علم]]
[[رده:شفا]]
[[رده:فراطبیعی]]
[[رده:مفهوم‌ها در پزشکی جایگزین]]</text></page>