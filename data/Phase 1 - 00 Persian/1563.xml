<page><title>پاکستان</title><text>{{Coord|33|40|00|N|73|10|00|E|type:country|display=title}}
{{جعبه اطلاعات کشور|
نام اصلی = جمهوری اسلامی پاکستان |
نام فارسی رسمی = |
نام عادی = پاکستان |
تصویر پرچم = Flag of Pakistan.svg |
تصویر نشان ملی = Coat of arms of Pakistan.svg |
شعار ملی = ''یکپارچگی، انضباط، ایمان استوار{{سخ}}''&lt;small&gt;(به زبان اردو: اتحاد، تنظیم، یقین مُحکم)&lt;/small&gt;|
سرود ملی = [[سرود ملی پاکستان]] |
نقشه = Pakistan (orthographic projection).svg |
پایتخت = [[اسلام‌آباد]] |latd=33 |latm=40|latNS=N |longd=32 |longm=50 |longEW=E|
بزرگ‌ترین شهر = [[کراچی]] |
زبان رسمی = [[زبان اردو]] |
نوع حکومت = جمهوری اسلامی
نوع حاکمان = [[رئیس جمهور]]{{سخ}}[[نخست‌وزیر]] |
نام حاکمان = [[ممنون حسین]]{{سخ}}[[نواز شریف]] |
نحوه تشکیل = استقلال|
موارد منجر به تشکیل = &amp;nbsp؛ از [[امپراتوری بریتانیا]]|
تاریخ تشکیل = ۲۲ مرداد ۱۳۲۶{{سخ}}[[۱۴ اوت]] [[۱۹۴۷ (میلادی)|۱۹۴۷]] |
مساحت = ۸۰۳٬۹۴۰ |
رتبه مساحت = ۳۴ام |
درصد آبها = ۳٬۱ |
سال برآورد جمعیت = ۱۳۹۴ (۲۰۱۵) |
جمعیت = ۱۹۹،۰۸۵،۸۴۷ |
رتبه جمعیت = ۶ام |
تراکم جمعیت = ۲۰۶ |
رتبه تراکم جمعیت = ۵۳ام |
سال تولید ناخالص داخلی = ۱۳۸۶ (۲۰۰۷) |
تولید ناخالص داخلی = ۴۱۰، ۲۹۵ میلیارد [[دلار آمریکا|دلار]] |
رتبه تولید ناخالص داخلی = |
سرانه تولید ناخالص داخلی = ۲۵۹۴ [[دلار آمریکا|دلار]]= |
رتبه[[سرانه]] تولید ناخالص داخلی| = |
سال شاخص توسعه انسانی = ۱۳۸۶ |
شاخص توسعه انسانی = ۵۵۱/۰ |
رتبه شاخص توسعه انسانی = ۱۳۶ام |
وضع شاخص توسعه انسانی = &lt;font color="#ffcc۰۰"&gt;میانه&lt;/font&gt; |
واحد پول = [[روپیه پاکستان|روپیهٔ پاکستان]] (pkr)|
کد واحد پول = TRY|
منطقه زمانی = EET |
منطقه زمانی تابستانی = EEST |
utc = +۵|
dst = |
کد بین‌المللی خودرو = TR |
دامنه اینترنتی = [[.pk]]|
پیش‌شماره تلفنی = ۹۲ |
}}

'''پاکستان''' با نام رسمی «'''جمهوری اسلامی پاکستان'''» (به [[زبان اردو]]: اسلامی جمهوریۂ پاکستان)، کشوری در جنوب غربی [[آسیا]] است و پایتخت آن [[اسلام‌آباد]] نام دارد. این کشور در جنوب مرز آبی هزار کیلومتری با [[دریای عمان]] دارد و از غرب با [[ایران]]، از شمال با [[افغانستان]]، از شرق با [[هندوستان]]، و از شمال شرق با [[جمهوری خلق چین]] هم‌مرز است. ناحیه [[کشمیر]] مورد ادعای هندوستان و پاکستان است. هر دو کشور هند و پاکستان به طور جداگانه بخش‌هایی از این منطقه را اداره می‌کنند و این مناطق توسط خط کنترل از هم جدا شده‌اند.

دین رسمی پاکستان [[اسلام]] است و در میان [[کشورهای اسلامی]]، دومین کشور از نظر تعداد [[اسلام|مسلمانان]] محسوب می‌شود. این کشور در سال ۱۹۴۷ به عنوان یک دولت و کشور جدید از هند مستقل شد. در سال ۱۹۷۱ جنگ داخلی به جدایی پاکستان شرقی با نام [[بنگلادش]] از این کشور منجر شد. این منطقه تاریخچه کهنی از زندگی و تمدن را داراست که شامل تمدن [[دره سند]] می‌شود. از زمان استقلال، پاکستان دوره‌های رشد نظامی و اقتصادی و هم‌چنین بی‌ثباتی را همگام با جدا شدن [[بنگلادش]] از خود، تجربه کرده‌است. پاکستان از لحاظ بزرگی نیروهای مسلح در رده هفتم جهان است و تنها کشور اسلامی دارنده [[جنگ‌افزار هسته‌ای]] می‌باشد.

پاکستان بر اساس برآورد سال ۲۰۱۲ با بیش از ۱۹۹ میلیون نفر جمعیت ششمین کشور پرجمعیت دنیاست. نوع حکومت این کشور جمهوری پارلمانی فدرال است و از ۴ ایالت و چهار قلمرو فدرالی تشکیل می‌شود. پاکستان هم از نظر زبانی و قومی و هم از نظر جغرافیایی کشور متنوع است. [[زبان اردو|اردو]] زبان‌های رسمی این کشور، [[اسلام‌آباد]] پایتخت و [[کراچی]] بزرگترین شهر پاکستان است. در شهریور ماه ۱۳۹۴ دیوان عالی پاکستان با صدور حکمی، زبان اردو را به عنوان زبان اداری این کشور اعلام کرد.&lt;ref&gt;[http://www.aa.com.tr/en/world/589631--urdu-on-way-to-becoming-pakistans-official-language خبرگزاری فارس]&lt;/ref&gt;&lt;ref&gt;[http://tribune.com.pk/story/952913/sc-orders-implementation-of-urdu-as-official-language/ The Express Tribune]&lt;/ref&gt;

پاکستان [[:فهرست کشورهای جهان بر پایه تعداد نیروهای نظامی و شبه نظامی|هفتمین کشور جهان بر پایه تعداد نیروهای نظامی دائمی]] است، این کشور از قدرت‌های هسته‌ای و از کشورهای دارای سلاح هسته‌ای است.

{| class="infobox borderless"
|+ نمادهای ملی پاکستان (رسمی)
|-
! '''جانور ملی'''
|
| [[پرونده:Markhor.jpg|50px]]
|-
! '''پرنده ملی'''
|
| [[پرونده:Keklik.jpg|50px]]
|-
! '''درخت ملی'''
|
| [[پرونده:Pedrengo cedro nel parco Frizzoni.jpg|50px]]
|-
! '''گل ملی'''
|
| [[پرونده:Jasminum officinale.JPG|50px]]
|-
! '''جانور میراث ملی'''
|
| [[پرونده:Snow Leopard 13.jpg|50px]]
|-
! '''پرنده میراث ملی'''
|
| [[پرونده:Vándorsólyom.JPG|50px]]
|-
! '''پستاندار آبی دریایی ملی'''
|
| [[پرونده:Platanista gangetica.jpg|50px]]
|-
! '''خزنده ملی'''
|
| [[پرونده:Persiancrocodile.jpg|50px]]
|-
! '''دوزیست ملی'''
|
| [[پرونده:Bufo stomaticus04.jpg|50px]]
|-
! '''میوه ملی'''
|
| [[پرونده:Chaunsa.JPG|50px]]
|-
! '''مسجد ملی'''
|
| [[پرونده:Shah Faisal Mosque (Islamabad, Pakistan).jpg|50px]]
|-
! '''آرامگاه ملی'''
|
|
|-
! '''رود ملی'''
|
| [[پرونده:Indus river from karakouram highway.jpg|50px]]
|-
! '''کوه ملی'''
|
| [[پرونده:K2, Mount Godwin Austen, Chogori, Savage Mountain.jpg|50px]]
|-
|}

== نام ==
نام پاکستان (پاک + [[ستان]]) به زبان‌های [[زبان اردو]] و [[زبان فارسی]] یعنی سرزمین پاکی. این نام نخستین بار در سال ۱۳۱۲ (۱۹۳۳) توسط چودهاری رحمت علی که آن را در نشریه «امروز» یا «هرگز» منتشر کرد، به کار برده شد.&lt;ref name="جزوه"&gt;[http://www.zyworld.com/slam33/non.htm متن «نشریه امروز یا هرگز» منتشره در تاریخ ۲۸ ژانویه ۱۹۳۳]&lt;/ref&gt; این نام به عنوان سرواژه از نام‌های سرزمین‌های اصلی اسلامی مربوط به هند غربی ساخته شده‌است.
به طور رسمی این کشور به عنوان قلمرو پاکستان در سال ۱۳۲۶ (۱۹۴۷) بنا نهاده شد و در سال ۱۳۳۶ (۱۹۵۷) به «[[جمهوری اسلامی]] پاکستان» تغییر نام داد.
پاکستان را بخصوص در [[شبه قاره هند]] معمولاً با نام مخفف «پاک» می‌شناسند.

جمهوری اسلامی پاکستان از ترکیب حروف ایالت‌های زیر به دست آمده‌است:
:۱- پ از حرف اول ایالت پنجاب
:۲- ا از حرف اول ایالت سرحد شمال غرب (که حالا بنام خیبر پختونخوا مبدل گردیده است)
:۳- ک از حرف اول ایالت کشمیر
:۴- س از حرف اول ایالت سند
:۵- تان از حروف انتهایی ایالت بلوچستان&lt;ref&gt;(برگرفته شده از کتاب نهضت محمدی)&lt;/ref&gt;

== تاریخ ==
{{اصلی| تاریخ پاکستان}}
[[پرونده:Mohenjo-daro Priesterkönig.jpeg|بندانگشتی|180px|چپ|تندیسی متعلق به ۲۵۰۰ سال [[پیش از میلاد]] در موزه ملی [[کراچی]]]]
در هنگام قیام [[گاندی]] علیه استعمار انگلیس، پاکستان به رهبری [[محمدعلی جناح]] (از یاران گاندی) پیش از استقلال [[هند]]، استقلال خود را بازیافت.
پاکستان دارای تمدن آسیایی بوده‌است و یکی از تمدن‌ها بزرگ جهان به حساب می‌آید که پس از [[میان‌رودان]] و [[مصر]] تمدن دوره [[ایالت سند|سِند]] (۲۵۰۰ تا ۱۵۰۰ [[قبل از میلاد]]) است. کشور کنونی پاکستان در تاریخ ۱۴ [[اوت]] (۱۹۴۷) تأسیس شد. اما ناحیه‌ای که دربرمی گیرد تاریخچه گسترده‌ای دارد که با تاریخ [[هندوستان]]، اشتراک دارد. این منطقه محل تقاطع راه‌های تجاری تاریخی مانند [[راه ابریشم]] بوده‌است و در هزاران سال توسط گروه‌های مختلفی به عنوان سرزمین سکونت به کار برده شد. این گروه‌ها [[قوم دراویدی|دراویدیها]]، هندواروپایی، [[مصری]]ها، [[سکاها|سکا]]ها، [[پارت]]ها، [[کوشان]]ها، [[افغان‌ها]]، [[مردمان ترک|ترک]]تباران، [[مغول]]ها و [[مردم عرب|اعراب]] بودند. این منطقه را بیشتر به نام موزه اقوام و نژادها می‌شناسند.

مورخ و جغرافی دان دو بلیج مولر هنگامی که گفت: «اگر آنگونه که می‌گویند [[مصر]] موهبتی از سوی [[نیل]] است، پاکستان نیز موهبتی از سند است.» اهمیت تاریخی این منطقه را آشکار ساخت. نخستین نشانه وجود آدمیان در این منطقه ابزارهای سنگی هستند که در استان [[منطقه پنجاب]] از فرهنگ سوان برجای مانده‌اند و مربوط به ۱۰۰ هزار تا ۵۰۰ هزار سال پیش هستند. [[رود سند]] (ایندوس) محل فرهنگ‌های باستانی متعددی از قبیل [[مهرگره]] (یکی از اولین شهرهای شناخته شده جهانی) و تمدن دره سند در [[هاراپا]] و [[موهنجودارو]] است. تمدن دره سند در اواسط هزاره دوم پیش از میلاد دچار انحطاط شد و پس از آن تمدن [[ودابی]] پدید آمد که در بیشتر شمال [[هند]] و پاکستان گسترده شد.

پادشاهی [[هندویونانی]] که توسط [[دمتریوس اول]] باختری تأسیس شد، شامل گاندهارا و ناحیه [[منطقه پنجاب]] از ۱۸۴ قبل از میلاد می‌شد و در زمان حکومت مناندر اول که با پیشرفت‌های تجاری و فرهنگی دوره یونانی–بودائیسم همراه بود را بنا نهاد و به بیشترین رشد و پیشرفت خود رسید.
شهر [[تاکسیلا]] مرکز مهم آموزشی در دوران باستانی شد. بقایای شهر که در غرب [[اسلام‌آباد]] واقع هستند، یکی از مکان‌های باستان‌شناسی عمده کشور است.

کشور کنونی پاکستان در زمان سلسله‌های [[هخامنشیان]]، [[اشکانیان]]، [[ساسانیان]]، [[صفویان]]، [[افشاریان]] جزو خاک ایران بوده
همچنین در زمان سلسله‌های [[سامانیان]] و [[قاجار]] بخشهایی از آن جزو ایران بود.
[[پرونده:Badshahi Mosque July 1 2005 pic32 by Ali Imran.jpg|بندانگشتی|270px|مسجد پادشاهی؛ که در سده هفدهم میلادی توسط [[اورنگ زیب]] امپراتور [[مغول]]ها در [[لاهور]] ساخته شد.]]
در سال ۷۱۲ میلادی، فرمانده عرب به نام محمد بن قاسم، [[سند]] و [[مولتان]] در جنوب [[منطقه پنجاب]] (پاکستان) را فتح کرد و بنای حکومتهای بعدی مسلمانان را که شامل حکومت غزنویان پادشاهی محمد غر پادشاهی (سلطان نشین) [[دهلی]] و حکومت موغال می‌شدند ایجاد کردند. در طول این دوره مروجان دینی صوفی نقش محوری را در تغییر دین اکثریت جمعیت منطقه به [[اسلام]] ایفا نمودند. انحطاط تدریجی حکومت مغول در اوایل سده هیجدهم موقعیت‌هایی را برای جمعیت [[افغانستان]]، [[بلوچ]]ها و [[سیک]]ها برای اعمال قدرت و کنترل خود بر نواحی گسترده‌ای را فراهم نهاد تا زمانی که [[کمپانی هند شرقی]] [[بریتانیا]] سلطه خود را بر جنوب آسیا گسترانید.

جنگ استقلال هند در ۱۲۳۶ [[هجری خورشیدی]] (۱۸۵۷) آخرین نبرد مسلحانه منطقه برضد راج بریتانیا بود و زمینه‌های نبرد آزادی خواهانه غیرمسلحانه که توسط مجلس ملی هند رهبری می‌شد را بنا نهاد. با این وجود لیگ مسلمانان هند در نیمه دوم دهه ۱۹۳۰ در میان ارسی از نادیده گرفتن مسلمانان در سیاست به محبوبیت رسید در ۲۹ دسامبر ۱۹۳۰ خطابه مربوط به ریاست جمهوری علامه [[اقبال لاهوری]] خواهان ایجاد یک کشور مسلمان مجزا در شمال غربی و آسیای جنوب شرقی شد. [[محمدعلی جناح]] تئوری دو ملت را حمایت کرد و لیگ مسلمانان را به سوی پذیرش «قطعنامه لاهور» مربوط به ۱۹۴۰ هدایت کرد که سرانجام به ایجاد کشور پاکستان انجامید.

پاکستان در ۱۴ اوت ۱۹۴۷ با دو جناح دارای اکثریت مسلمان در قسمت شرقی و شمال غربی مناطق آسیای جنوبی تشکیل شد که توسط [[هند]] که اکثریت آن [[هندو]] بودند ازهم جدا شد و از استان‌های بلوچستان (پاکستان)، [[بنگلادش]] شرقی، استان مرزی شمال غرب، [[منطقه پنجاب]]، و سند تشکیل می‌شد. تقسیم [[هندوستان|تقسیم هند تحت کنترل بریتانیا]] به شورش‌های فرقه‌ای منجر گردید.

در سراسر هند و پاکستان و میلیون‌ها مسلمان به [[جامو و کشمیر]] بالا گرفت و به اولین جنگ کشمیر (۱۹۴۸) منتهی شد که در آن پاکستان و هند هریک قسمتهای عظیمی از جمهوری که در سال ۱۹۵۸ به رسمیت اعلام شده بود با کودتایی توسط [[ایوب خان]] (۶۹–۱۹۵۸) که در طول یک دوره ناآرامی داخلی و همچنین در دوره جنگ ۱۹۶۵ هند–پاکستان رئیس جمهور بود. جانشین او [[یحیی خان]] (۷۱–۱۹۶۹) با طوفان - بهولا ۱۹۷۰ - مواجه شد که باعث مرگ ۵۰۰ هزار تن شد.

تفرقه‌های اقتصادی و سیاسی در پاکستان شرقی ([[بنگلادش]] امروزی) منجر به سرکوبی‌ها و تنش‌های شدید سیاسی گردید، که نهایتاً به جنگ آزادسازی بنگلادش و جنگ ۱۹۷۱ هند و پاکستان و نهایتاً جدا شدن پاکستان شرقی به عنوان کشور مستقل بنگلادش انجامید. حکومت غیرنظامی از سال ۱۹۷۲ تا ۱۹۷۷ توسط [[ذوالفقار علی بوتو]] تا زمانی که خلع شد و توسط یک جنایت قضایی در سال ۱۹۷۹ به دست ژنرال [[محمد ضیا الحق]] اعدام شد، از سرگرفته شد. ضیاء الحق سومین رئیس جمهور نظامی شد. سیاست‌های سکولار (غیر دینی) پاکستان با معرفی قوانین اسلامی شریعت توسط ضیاء از بین رفتند و این روند تأثیرات مذهبی و دینی بر جامعه شهریب، و همچنین نظامی را افزایش داد. با مرگ ژنرال ضیاء در حادثه سقوط هواپیما در سال ۱۳۶۷ (۱۹۸۸)، [[بی نظیر بوتو]] دختر [[ذوالفقار علی بوتو]] به عنوان اولین نخست‌وزیر زن پاکستانی انتخاب شد. در طول دهه بعد با خرابتر شدن اوضاع سیاسی و اقتصادی کشور، او قدرت را به [[نواز شریف]] واگذار کرد.

تنش‌های نظامی در جنگ کارگیل که پاکستان و [[هند]] در سال ۱۹۹۹ با آن مواجه بودند، با یک کودتای نظامی دنبال شد که در این کودتا ژنرال [[پرویز مشرف]] توانست قدرت اجرایی را به دست گیرد. در سال ۲۰۰۱ مشرف توانست با استعفای رفیق ترار، رئیس جمهور پاکستان شود. پس از انتخابات مجلس ۲۰۰۲، مشرف قدرت‌های اجرایی را به نخست وزیر تازه منتخب [[ظفرالله خان جمالی]] واگذار کرد که او نیز در انتخابات نخست وزیری ۲۰۰۴ پاکستان، جای خود را به [[شوکت عزیز]] داد.
براساس اطلاعات منتشر شده توسط سازمان سیا و کتابخانه کنگره آمریکا و برآورد آنها در سال ۲۰۱۱، هم‌اکنون پاکستان از نظر توان نظامی در رده پانزدهم قدرت‌های نظامی جهان قرار دارد.

بر اساس اطلاعات عنوان شده از سوی سازمان اطلاعات مرکزی آمریکا (سیا) و کنگره آمریکا، پاکستان که جمعیت آن ۱۸۷ میلیون و ۳۴۲ هزار نفر است، هم‌اکنون دارای ۶۱۷ هزار پرسنل فعال نظامی است و تعداد نیروهای ذخیره فعال این کشور ۵۱۵ هزار نفر است.

نیروی زمینی پاکستان دارای ۲۶۴۰ دستگاه تانک، ۴۶۲۰ دستگاه نفربر، ۱۰۸۶ عراده توپ کششی، ۵۹۵ عراده توپ خودکششی، ۲۰۰ سامانه پدافند موشکی، ۳۲۰۰ خمپاره انداز، ۳۴۰۰ سامانه ضد تانک، ۲۵۰۰ سامانه پدافند هوایی و ۱۱۵۰۰ وسیله نقلیه لجستیکی است.

نیروی هوایی پاکستان نیز دارای ۱۴۱۴ فروند جنگنده و هواپیما، ۵۳۵ فروند هلیکوپتر و ۱۴۸ فرودگاه عملیاتی است.

نیروی دریایی پاکستان نیز دارای یازده فروند کشتی، دو بندر، ۵ زیر دریایی، ۱۵ قایق نظامی گشت زنی، ۱۱ ناوچه، یک ناوشکن و یک قایق جنگی خشکی آبی است. نیروی دریایی پاکستان دارای ناو هواپیمابر نیست.

بودجه نظامی پاکستان در سال ۲۰۱۱، شش میلیارد و ۴۱۰ دلار بوده‌است. کشور پاکستان دارای مساحت ۷۹۶ هزار و ۹۵ کیلومتر مربع، ۱۰۴۶ کیلومتر خط ساحلی و ۶ هزار و ۷۷۴ کیلومتر مرز مشترک است.

== تقسیمات کشوری ==
[[پرونده:Pakistan Political Color Map.png|بندانگشتی|270px|نقشهٔ سیاسی پاکستان]]
پاکستان از پنج ایالت، یک منطقهٔ خودمختار قبایلی، یک منطقه فدرال پایتخت (اسلام‌آباد) و دو منطقه مربوط به جامو و کشمیر تشکیل شده‌است.

منطقه زرد رنگ (شماره ۱) [[ایالت بلوچستان]] به مرکزیت [[کویته]]

منطقه بنفش رنگ (شماره ۲) [[خیبر پختونخوا|ایالت خیبر پختونخوا]] به مرکزیت [[پیشاور]] (NWFP)

منطقه آبی رن
گ (شماره ۳) [[ایالت پنجاب]] به مرکزیت [[لاهور]]

منطقه سرخ رنگ (شماره ۴) [[ایالت سند]] به مرکزیت بندر [[کراچی]]

منطقه سفید رنگ (شماره ۵) منطقه فدرال پایتخت ([[ناحیه پایتختی اسلام‌آباد]]) (IST)

منطقه سبز رنگ (شماره ۶) [[مناطق قبیله‌ای فدرال|منطقه خودمختار قبایلی]]

منطقه فیروزه‌ای رنگ (شماره ۷) منطقه [[کشمیر پاکستان]] (جامو و کشمیر آزاد) به مرکزیت [[مظفرآباد]] (AJK)

منطقه سیاه رنگ (شماره ۸) [[ایالت گلگت بلتستان]] به مرکزیت [[گلگت]]

ایالت بلوچستان و ایالت خیبر پختونخوا (سرحد شمال غربی)، خود نیز دارای مناطق خودمختار قبایلی هستند که آنها را (Provincially Administered Tribal Areas (PATA گویند.&lt;ref&gt;*{{یادکرد-ویکی |پیوند = http://en.wikipedia.org/wiki/Pakistan#Subdivisions|عنوان = Pakistan Subdivisions|زبان = انگلیسی |بازیابی =۱۱ اکتبر ۲۰۰۹}}&lt;/ref&gt;

{{تقسیمات کشوری پاکستان}}

== شهرها ==
شهرهای بزرگ پاکستان عبارتند:

کراچی بزرگترین و مهمترین شهر و بندر پاکستان است. لاهور، راولپندی، پیشاور، ایالت جامو و کشمیر، اسلام‌آباد

== جغرافیا و آب و هوا ==
[[پرونده:K2 8611.jpg|بندانگشتی|300px|دومین کوه بلند جهان، [[کی ۲]]]]
{{اصلی|جغرافیای پاکستان}}

پهناوری پاکستان معادل ۸۰۳، ۹۴۰ کیلومتر مربع است که حدوداً معادل مجموع پهناوری کشورهای [[فرانسه]] و [[انگلستان]] است. نواحی شرق آن بر روی [[فلات هند]] و نواحی غربی و شمالی بر روی [[فلات ایران]] و سرزمین [[اوراسیا]] قرار گرفته‌است. ۱۰۴۶ کیلومتر (۶۵۰ مایل) مرز آبی با [[دریای عرب]] از طرف جنوب دارد و از سوی غرب با [[افغانستان]] ۵۲۳ کیلومتر (۳۲۵ مایل) و از طرف شمال شرق با [[چین]] ۲۹۱۲ کیلومتر (۱۸۰۹ مایل) از طرف شرق با [[هند]] و ۹۰۹ کیلومتر (۵۶۵ مایل) از طرف جنوب غرب با [[ایران]] مرز دارد.

ظهر روز دوشنبه ۴ آبان ۱۳۹۴ زلزله ۷/۷ ریشتری شمال پاکستان را لرزاند و باعث کشته شدن صدها نفر شد.

در این کشور انواع ویژگی‌های طبیعی از سواحل شنی مردابی و باتلاق‌های دارای [[حرا]] در ساحل جنوبی گرفته تا جنگل‌های معتدل و مرطوب حفاظت شده و قلمروهای یخی کوه‌های ([[هیمالیا]]) قراقوروم، [[هندوکش]] در شمال همگی به چشم می‌خورند. به طور تقریبی ۱۰۸ قله با بلندی بیش از ۷۰۰۰ متر (۲۳۰۰۰ فوت) وجود دارد که با برف و یخچال پوشیده شده‌اند. پنج کوه در پاکستان ازجمله [[کی۲]] (در [[بلتستان]]) و نانگا پاربات بیش از ۸۰۰۰ متر (۲۶۰۰۰ فوت) ارتفاع دارند. در قسمتی از کشمیر که توسط هند اداره می‌شود تا نواحی شمالی پاکستان رودخانه [[رود سند|سند]] در طول کشور جریان دارد. هر ساله قسمت‌های شمالی پاکستان شمار زیادی جهانگرد خارجی را به خود جلب می‌کنند. کوهنوردان از سراسر دنیا بلتستان در پاکستان را به عنوان مقصد نهایی خود می‌دانند. در غرب رود سند بیابان‌های خشک و تپه‌ای [[بلوچستان پاکستان]] وجود دارند؛ در قسمت شرق هم شن‌های روان [[بیابان تار]] وجود دارد. بیشتر نواحی [[منطقه پنجاب]] و قسمت‌هایی از سند دشت‌های حاصل‌خیزی هستند که کشاورزی در آنجا از اهمیت زیادی برخوردار است.

آب وهوا نیز به همین روال متفاوت است؛ زمستان‌های سرد و تابستان‌های گرم در شمال و آب و هوای معتدل درجنوب که متأثر از تأثیر [[اقیانوس هند]] است. نواحی مرکزی تابستان‌های بسیار گرم دارند و دمای آنها به بیش از ۴۵ درجه سانتی گراد (۱۱۳ درجه فارنهایت) می‌رسد و زمستان‌های سردی که دمای هوا کمتر از دمای انجماد می‌رسد. میزان بارش باران نیز کم است و از ۲۵۰ میلی‌متر و تا ۱۲۵۰ میلی‌متر که بیشتر با دمای موسم ([[مونسون]]) غیرقابل اطمینان جنوب غربی در اواخر تابستان همراه هستند در نوسان است. مسئله کمبود آب نیز توسط ساخت سدها بر روی رودخانه‌ها و استفاده از آب چاه‌ها در مناطق خشک‌تر تا حدی حل شده‌است.

== مردم ==
[[پرونده:Major ethnic groups of Pakistan in 1980.jpg|چپ|بندانگشتی|250px| گروه‌های قومی اصلی پاکستان؛ [[بلوچ]] (صورتی)، [[پشتون‌ها]] (سبز)، [[پنجابی‌ها]] (قهوه‌ای)، [[زبان سندی|سندی]] (زرد)]]
پاکستان بر اساس آمار تخمینی ۱۳۸۷ (۲۰۰۸)، جمعیتی حدود ۱۷۲٬۸۰۰٬۰۰۰ تن دارد. پاکستان ششمین جمعیت بزرگ جهان را داراست که بیشتر از [[روسیه]] و کمتر از [[برزیل]] است. به علت نرخ رشد بالای جمعیت پاکستان انتظار می‌رود جمعیت آن در سال ۲۰۲۰ از جمعیت برزیل فراتر رود. نشان دادن جمعیت پاکستان نسبتاً مشکل است و این به علت تفاوت‌های آشکار در دقت هر سرشماری و عدم هماهنگی بین بررسی‌های گوناگون مربوط به نرخ رشد جمعیت است اما احتمالاً بتوان گفت نرخ رشد جمعیت در دهه ۱۹۸۰ به اوج خود رسید. جمعیت این کشور تاریخ ۱ ژوئیه ۲۰۰۵ حدود ۱۶۲، ۴۰۰، ۰۰۰ تن و نرخ رشد جمعیت نیز ۳۴ در هزار و نرخ مرگ و میر حدود ۱۰ در هزار و نرخ رشد طبیعی جمعیت حدود ٪۴/۲ تخمین زده شد. منابع غیردولتی و بین‌المللی گزارش می‌دهند که جمعیت کنونی پاکستان حدود ۱۷۰ تا ۱۹۰ میلیون تخمین زده می‌شود.

[[زبان اردو]] زبان پاکستانی و زبان مشترک این کشور است، اما [[زبان انگلیسی]] زبان رسمی است که در [[قانون اساسی پاکستان]] و در تجارت و همچنین طبقه خاص و تحصیل کرده و شهری و بسیاری از دانشگاه‌ها به کار برده می‌شود. [[زبان پنجابی]] نیز زبان بیش از ۶۰ میلیون نفر است، اما رسمیتی از سوی کشور ندارد. پاکستانی‌ها از نژادها و گروه‌های قومی متعددی تشکیل یافته‌اند که بیشتر آنها از نوع مردم [[هندواروپایی]] هستند و به همین دلیل بسیار متفاوت از افراد بومی ساکن این بخش از [[شبه قاره هند]] هستند.

اکثریت پاکستانی‌ها به گروه قومی هندوآریایی تعلق دارند. در حالی که تعداد قابل توجهی از نژادهای ایرانی و تعداد کمتری از دراویدیان‌ها نیز به چشم می‌خوردند. این گروه‌های قومی عمده به گروه‌های قومی کوچکتری تقسیم می‌شوند. [[پنجابی‌ها]] ۴۴٫۶۸٪، [[پشتون‌ها]] ۱۵٫۴۲٪، [[ایالت سند|سندیها]] ۱۴٫۱٪، [[زبان سرائیکی]] ۸٫۳۸٪، مهاجر اردو ۷٫۵۷٪، [[بلوچ]]ها ۳٫۵۷٪ و سایرین ۶٫۲۸٪ جمعیت را تشکیل می‌دهند.&lt;ref&gt;[https://www.cia.gov/library/publications/the-world-factbook/geos/pk.html The World Factbook, CIA]&lt;/ref&gt;

داده‌های سرشماری نشان می‌دهند که ٪۹۶ جمعیت کشور [[مسلمان]] هستند که ٪۸۰ آن‌ها [[سنی]] و ٪۱۹ آن‌ها [[شیعه]] هستند. پاکستان پس از [[ایران]] دومین کشور دارای جمعیت شیعه در جهان است. بقیه جمعیت پاکستان را [[مسیحیت]]، [[هندوئیسم]]، [[یهودی]]ها، [[سیک]]ها، [[پارسیان هند|زرتشتی‌ها]]، [[احمدیه|احمدی‌ها]] و [[آنیمیسم|آنیمیست‌ها]] (که عمدتاً [[کالاش]]های چیترال هستند) تشکیل می‌دهند. تعداد کمی [[بودایی]] نیر در آمار پاکستان وجود دارند؛ البته این افراد در قسمت [[لداخ]] که توسط [[هند]] اداره می‌شود و پاکستان ادعای مالکیت آن را دارد زندگی می‌کنند. ساختار جمعیتی پاکستان در سال ۱۹۴۷ با ورود مسلمانان به پاکستان و هندوها و سیک‌ها به هندوستان به‌شدت تحت تأثیر قرار گرفت. از سال ۲۰۰۵ به بعد بیش از ۳ میلیون مهاجر (که تقریباً ٪۸۱ آنها را [[پشتون‌ها]] تشکیل می‌دهند) به علت جنگ‌های جاری در [[افغانستان]] در پاکستان باقی‌مانده‌اند و براساس کمیسیون عالی مهاجران [[سازمان ملل]]، ٪۸۳ مهاجران هدف خود را اقامت دائم در پاکستان می‌دانند.

۹۶٪ از جمعیت پاکستان [[مسلمان]] هستند (۷۷٪ [[سنی]] و ۱۹٪ [[شیعه]]). به علاوه ۱٫۸۵٪ [[هندو]]، ۱٫۶٪ [[مسیحی]] و ۰٫۰۴٪ [[سیک]] نیز در کشور می‌زیند.

== سیاست ==
{{اصلی|سیاست خارجی پاکستان}}
[[پرونده:PrimeMinisterNawazSharif.jpg|بندانگشتی|230px|چپ|[[نواز شریف]]، [[نخست وزیر]] کنونی پاکستان]]
[[پرونده:Syed Gillani - World Economic Forum on the Middle East 2008.jpg|بندانگشتی|230px|چپ|[[یوسف رضا گیلانی]]، [[نخست وزیر]] پیشین پاکستان]]
پاکستان عضو [[سازمان ملل متحد]]، [[سازمان کنفرانس اسلامی]]، سازمان همکاری منطقه‌ای جنوب آسیا ([[سارک]])، و [[سازمان اکو]] می‌باشد. همچنین از دوران استقلال پاکستان و [[هند]] از [[بریتانیای کبیر]]، این کشور عضوی از [[اتحادیه کشورهای همسود]] (مشترک‌المنافع) بوده‌است. گرچه عضویت پاکستان در این اتحادیه سه بار لغو شده‌است؛ نخستین بار در سال ۱۳۵۱ (۱۹۷۲) پس از آنکه [[اتحادیه کشورهای همسود]] استقلال [[بنگلادش]] (پاکستان شرقی) را از پاکستان به رسمیت شناخت، دولت پاکستان به نشانهٔ اعتراض این اتحادیه را ترک کرد، که البته دوباره در سال ۱۹۸۹ به اتحادیه بازگشت. عضویت پاکستان از سال ۱۹۹۹ تا ۲۰۰۴ به دلیل کودتای غیرقانونی ژنرال [[پرویز مشرف]] از طرف اتحادیه لغو شد. سومین بار در نوامبر ۲۰۰۷، عضویت پاکستان به دلیل اعلام وضعیت فوق‌العاده توسط [[پرویز مشرف]] از سوی اتحادیه لغو شده‌است.

[[مسلم لیگ]]، اولین دولت پاکستان را به رهبری محمد علی جناح و لیاقت علی خان تشکیل داد. رهبری سیاست پاکستان به دست مسلم لیگ با ظهور احزاب سیاسی دیگر و با ظهور [[حزب مردم]] پاکستان در غرب پاکستان و [[عوامی لیگ]] در شرق پاکستان که نهایتاً به ایجاد [[بنگلادش]] منجر شد، به میزان زیادی رو به افول گذاشت. اولین قانون اساسی پاکستان در سال ۱۳۳۵ (۱۹۵۶) اتخاذ شد، اما در سال ۱۹۵۸ توسط ایوب خان به حال تعلیق در آمد. قانون اساسی مصوب ۱۹۷۳ توسط ضیاءالحق در سال ۱۹۷۷ به تعلیق درآمد و دگربار در سال ۱۹۹۱ به تصویب رسید و این مهم‌ترین سندی است که پایه‌های دولت و حکومت را بنا می‌نهد. پاکستان یک [[جمهوری فدرال]] است و [[اسلام]] به عنوان دین رسمی کشور محسوب می‌شود. سیستم نیمه–رئیس جمهوری شامل قوه مقننه‌ای متشکل از دو مجلس است که خود شامل سنای پاکستان که شامل ۱۰۰ عضو است و مجمع ملی پاکستان که دارای ۳۴۲ عضو است، می‌شود.

رئیس جمهور پاکستان، رئیس دولت و همچنین فرمانده کل نیروهای مسلح است و توسط کالج الکترولال پاکستان انتخاب می‌شود. [[نخست وزیر پاکستان|نخست وزیر]] معمولاً رهبر بزرگترین حزب در مجمع ملی است. هر [[ایالت]]، سیستم حکومتی مشابهی دارد و دارای یک مجمع اسالتی است که مستقیماً انتخاب می‌شود؛ در مجمع ایالتی، رهبر بزرگترین حزب یا ائتلاف به عنوان وزیر انتخاب می‌شود. رؤسای ایالت نیز توسط مجامع ایالتی و به پیشنهاد وزراء انتخاب می‌شوند.

ارتش پاکستان نقش مؤثری را در سیاست‌های عمده کشور در طول تاریخ این کشور ایفا کرده است؛ رؤسای جمهور نظامی از ۱۹۵۸ و ۷۱، ۱۹۷۷ و ۸۸ و از ۱۹۹۹ تا به امروز رهبری کشور را به عهده داشتند. حزب چپ گرای مردم پاکستان (PPP) که توسط [[ذوالفقار علی بوتو]] رهبری می‌شد، به عنوان یک بازیگر سیاسی مهم در دهه ۱۹۷۰ ظهور کرد.
تحت رهبری نظامی محمد ضیاءالحق پاکستان سیاست خود را از سیاست [[سکولار]] بریتانیایی جدا کرد و به سوی شریعت و دیگر قوانین اسلام پایه تغییر موضع داد. در طول دهه ۱۹۸۰ جنبش متحد قومی (MQM) که ضد فئودالی و طرفدار مهاجر اردو |مهاجر بود توسط ساکنان شهری تحصیل کرده و غیرسنتی [[ایالت سند]] و به‌ویژه کراچی آغاز به کار کرد. سالهای دهه ۱۹۹۰ شاهد سیاست‌های ائتلافی که توسط حزب مردم و مسلم لیگ احیا شده رهبری می‌شد بود.

در انتخابات عمومی اکتبر ۲۰۰۲، مسلم لیگ پاکستان (PML –Q) تعداد زیادی از کرسی‌های مجلس ملی را با قرار گرفتن در رده دوم از میان دیگر گروه‌ها از آن خود کرد و به عنوان حزب مجلس ملت پاکستان که شاخه‌ای از حزب PPP بود شناخته شد. ظفراللّه خان جمالی از PML –Q به عنوان نخست وزیر شناخته شد، اما درتاریخ ۲۶ ژوئن ۲۰۰۴ استعفا داد و رهبر PML –Q چادهری مبثوجات (شجاعت) حسین به عنوان نخست وزیر موقت جایگزین او شد. در ۲۸ اوت ۲۰۰۴ مجمع ملی به وزیر اقتصاد پاکستان و قائم مقام پیشین سیتی بانک، شوکت عزیز رای داد و او را به عنوان نخست وزیر انتخاب کرد. مجلس متحده عمل که ائتلاف احزاب مذهبی اسلامی بود درانتخابات ایالت مرزی شمال غرب پیروز شد و حضور خود را در مجمع ملی پاکستان افزایش داد.

پاکستان عضو فعالی از [[سازمان ملل]] و [[سازمان کنفرانس اسلامی]] است و OIC را به عنوان محلی برای گروه اعتدال روشنفکران به کار برده است؛ که برنامه‌ای برای ایجاد یک رنسانس و عنصر روشنگری در دنیای اسلام است. پاکستان همچنین یکی از اعضا سازمانهای مهم منطقه‌ای سازمانهای همکاری‌های منطقه‌ای جنوب آسیا ([[سارک]]) و سازمان همکاری‌های اقتصادی ([[اکو]]) است. پاکستان در گذشته روابط گوناگونی را با آمریکا به خصوص در اوایل دهه ۱۹۵۰ هنگامی که پاکستان مهم‌ترین متحد آسیایی بود رقم زده‌است.

پاکستان همچنین عضو سازمان پیمان مرکزی ([[سنتو]]) و سازمان پیمان جنوب شرقی آسیا (SEATO) بود. در طول جنگ [[شوروی]]–[[افغانستان]] در دهه ۱۹۸۰ پاکستان یکی از متحدان اصلی [[آمریکا]] بود. اما روابط آنها هنگامی که آمریکا به‌خاطر سوءظن‌هایی نسبت به استفاده پاکستان از فعالیت‌های هسته‌ای تحریم‌هایی را بر او اعمال کرد، روبه سردی گذاشت. پس از حملات ۱۱ سپتامبر وجنگ بر سر تروریسم روابط آمریکا و پاکستان به‌ویژه پس از اینکه پاکستان حمایت خود را از رژیم [[طالبان]] در [[کابل]] ظاهراً متوقف نمود، بهبود یافته‌است. در ژانویه ۲۰۰۴، مؤسس برنامه هسته‌ای پاکستان [[عبدالقدیر خان]] به موضوع گسترش نیروی هسته‌ای به [[لیبی]]، [[ایران]] و [[کره شمالی]] اعتراف کرد. در ۵ فوریه ۲۰۰۴ پرزیدنت پرویز مشرف اعلام کرد که او [[عبدالقدیر خان]] را بخشوده‌است.

پاکستان مدتهای زیادی روابط ناآرامی را با همسایه‌اش [[هند]] داشته‌است. اختلاف بلندمدت بر سر [[کشمیر]] به جنگهای تمام عیاری در جنگ هند – پاکستان در ۱۹۴۷ و جنگ هند و پاکستان در ۱۹۶۵ انجامید. جنگ داخلی در ۱۹۷۱ به جنگ آزادی خواهانه بنگلادش که خودجوش بود و جنگ ۱۹۷۱ هند– پاکستان تبدیل شد. پاکستان برای نشان دادن برابری خود با آزمایش‌های هسته‌ای Pokhran-II هند در سال ۱۹۹۸ آزمایش‌های سلاحهای هسته‌ای را انجام داد و تنها کشور مسلمان دارای سلاح‌های هسته‌ای به طور رسمی گردید. روابط این کشور با هند پس از آغاز مذاکرات صلح در ۲۰۰۲ رو به بهبودی است. پاکستان روابط نزدیک اقتصادی نظامی و سیاسی را با جمهوری خلق چین دارا می‌باشد.

پاکستان همچنین در نواحی قبیله‌ای که به صورت فدرال اداره می‌شوند و رهبران قبیله‌ای از [[طالبان]] حمایت می‌کنند با بی‌ثباتی‌هایی روبه‌رو است. پاکستان برای سرکوبی ناآرامی‌های محلی مجبور به استقرار نیروهای ارتش خود در این نواحی شده‌است. این در حالی است که آتش‌بس اعلام شده بین رهبران قبیله‌ای و دولت پاکستان ثبات لازم را به منطقه باز نگردانده‌است.

اضافه بر این، پاکستان مدت زیادی است که در بزرگترین ایالت خود، بلوچستان (پاکستان) دچار بی‌ثباتی است. ارتش برای جنگ با شورش جدی در این استان از سال ۱۹۷۳ تا سال ۱۹۷۶ مستقر شد. ثبات اجتماعی پس از اینکه رحیم الدین خان به عنوان مجری حکومت نظامی که آغاز آن در سال ۱۹۷۷ بود منصوب شد. در پاکستان ازسرگرفته شد. پس از صلح و آرامش نسبی در طول دهه‌های ۱۹۸۰ و ۱۹۹۰ برخی از رهبران قبیله‌ای بانفوذ بلوچ بازهم یک جنبش جدایی طلبانه را پس از اینکه [[پرویز مشرف]] در ۱۹۹۹ به قدرت رسید آغاز کردند.

=== نحوه انتخاب رئیس‌جمهور در پاکستان ===
هر رئیس جمهوری در پاکستان برای پنج سال انتخاب می‌شود. رئیس‌جمهور مقامی تقریباً تشریفاتی در پاکستان به شمار می‌آید.

نمایندگان هر دو پارلمان ملی پاکستان یعنی؛ مجلس ملی و سنا، به همراه چهار مجلس استانی یا مجالس ایالتی که شامل ''سند''، ''پنجاب''، ''خیبرپختونخواه'' و ''بلوچستان'' رئیس جمهور این کشور را با رأی‌گیری انتخاب می‌کنند؛ که حدوداً تعداد این نمایندگان به هزار و صد نفر می‌رسد.

روند اخذ رای انتخابات ریاست جمهوری پاکستان در اسلام‌آباد تحت نظارت قاضی انور کاسی رئیس دادگاه عالی این شهر برگزار می‌شود.&lt;ref&gt;[http://www.irna.ir/html/1392/13920508/80756157.htm ممنون حسین رئیس جمهوری پاکستان شد]&lt;/ref&gt;&lt;ref&gt;[http://www.ettelaat.com/etiran/?p=11010 «ممنون حسین» رئیس‌جمهوری پاکستان شد]&lt;/ref&gt;

=== احزاب در پاکستان ===
{{اصلی|فهرست احزاب پاکستان}}

== اقتصاد ==
{{اصلی| اقتصاد پاکستان}}
پاکستان کشوری در حال توسعه‌است که در جبهه‌های سیاسی و اقتصادی با چالش‌هایی روبه‌رو بوده‌است. با وجود اینکه در سال ۱۹۴۷ این کشور بسیار فقیر بود نرخ [[رشد اقتصادی]] پاکستان در طول ۴ دهه بعد از آن بهتر از میانگین جهانی بوده‌است. اما سیاست‌های ناآگاهانه به پایین آمدن این نرخ در دهه ۱۹۹۰ منجر شد.

اخیراً تغییرات گسترده اقتصادی به اقتصادی قدرتمندتر منجر شده‌اند و به نرخ رشد به‌ویژه در زمینه‌های ساخت و تولید و بخش‌های خدمات مالی (اقتصادی) سرعت بخشیده‌اند. پیشرفت‌های بزرگی نیز در موقعیت ارز خارجی و رشد سریع در منابع ارز ثابت در سالهای اخیر شاهد بوده‌ایم. تخمین بدهی خارجی در سال ۲۰۰۵ در حدود ۴۰ میلیارد [[دلار آمریکا]] بود. با این حال این بدهی با کمک‌های [[صندوق بین‌المللی پول]] و بخشودگی بدهی از طرف [[ایالات متحده آمریکا]] کاهش یافته‌است. [[تولید ناخالص داخلی]] در سال ۲۰۰۵ حدود ۶/۴۰۴ میلیارد دلار برآورد شد و تولید سرانه ناخالص ملی آن ۲۴۰۰ دلار آمریکا بود.

نرخ‌های رشد تولید ناخالص ملی پاکستان در ۵ سال اخیر شاهد یک افزایش ثابت بوده‌اند. در سال ۲۰۰۱ نرخ رشد تولید ناخالص داخلی کشور ٪۸/۱ بود ولی در سال مالی که ۳۰ ژوئن ۲۰۰۵ پایان یافت، نرخ رشد تولید ناخالص داخلی اسمی به حدود ٪۴/۸ رسید. این نرخ رشد پاکستان را پس از [[چین]] دارنده دومین نرخ رشد اقتصادی در میان پرچمعیت‌ترین کشورهای جهان قرار داد. با این حال فشارهای تورمی و میزان ذخیره کمتر از مقدار لازم و همچنین عوامل اقتصادی دخیل دیگر امر نگه داشتن نرخ رشد به این میزان را مشکل می‌سازد.

رشد بخشهای غیرکشاورزی ساختار اقتصاد را تغییر داده‌است و اکنون اقتصاد تنها ٪۲۰ تولید ناخالص داخلی را تشکیل می‌دهد. بخش خدماتی حدود ٪۵۳ تولید ناخالص داخلی کشور که تجارت عمده و خرد کشور حدود ۳۰٪ این بخش را تشکیل می‌دهد. اخیراً بازار [[بورس]] [[کراچی]] همراه با دیگر بازارهای در حال ایجاد دنیا اوج گرفته‌است. مقادیر هنگفتی از سرمایه‌گذاری‌های خارجی در صنایع متعددی به کار گرفته شده‌اند. با این حال سرانه بازار بورس همچنان [[مخابرات]]، [[نرم‌افزار]]، [[خودرو]]، [[نساجی]]، [[سیمان]]، [[کود]]، [[فولاد]] و ساخت [[کشتی (شناور)|کشتی]] هستند.

صنعت مهم دیگری که در گذشته از دسترسی خارجی محروم مانده‌است، [[هوافضا]] است. تیپ‌های مختلف توپخانه در ارتش از پیش به گسترده شدن میزان مهمات نظامی پاکستان کمک کرده‌اند. خبرهایی از احتمال مشارکت عمومی یا خصوصی در برنامه‌های آینده موشکی به گوش می‌خورد که می‌تواند با برنامه فضایی پاکستان همراه شود؛ زیرا توانایی‌های کنونی این کشور شامل [[موشک بالستیک|موشک‌های بالستیک]] میان برد و تحقیقاتی بر روی موشکهای بالستیک قاره‌پیما می‌شوند. رویکرد ساختاری برای استفاده از این توانایی‌های هوافضایی ممکن است باعث رونق سریعتر اقتصادی پاکستان شود زیرا صنعت هوانوردی پیش تر هم شاهد رشد چشمگیری در سالهای گذشته بوده‌است که با حضور شرکت‌های هواپیمایی متعددی همراه بوده‌است.

== جانوران و گیاهان ==
[[پرونده:Schraubenziege - Markhor.jpg|240px|بندانگشتی|[[مارخور]]، حیوان ملی پاکستان]]
گونه‌های مختلف مناظر و آب و هوا در پاکستان به این ناحیه اجازه می‌دهد تا از گونه‌های مختلف حیوانات و پرندگان وحشی برخوردار باشد. در [[جنگل]]ها درخت‌های سوزنی‌شکل آلپی و شبه آلپی از قبیل کاج فرنگی و کاج و سدر دیودار در کوه‌های شمالی و درختان پهن‌برگ مانند [[جگ]] و توت– شکل در رشته‌کوه‌های سلیمان در جنوب وجود دارند. تپه‌های غربی دارای [[سرو]] کوهی و تمرسیک و علفهای خشن و گیاهان خاردار هستند. در طول ساحل جنگل‌های پوشیده از منگرو که بیشتر زمین‌های مرطوب ساحلی را تشکیل می‌دهند به چشم می‌خورد.

در جنوب در آبهای تیره در دهانه رودخانه سند [[تمساح]] نیز وجود دارند. در حالی که در سواحل رودخانه [[گراز]]، [[آهو]]، [[خارپشت]] و جوندگان کوچک به چشم می‌خورند، در زمین‌های شنی پوشیده از خار مرکز پاکستان [[شغال]]، [[کفتار]]، [[گربه وحشی]]، [[پلنگ]] و در آسمان‌های آبی [[شاهین]]، [[قوش]] ([[قرقی]])، [[باز (پرنده)|باز]] و [[عقاب]] دیده می‌شوند. در بیابان‌های جنوب غربی چیتای کمیاب آسیایی نیز وجود دارد.

در کوه‌های شمالی گونه‌هایی از حیوانات در حال خطر از قبیل قوچ و میش مارکوپولو، قوچ و میش اوریال، مارخور، [[بز کوهی]]، [[خرس سیاه آسیایی]]، [[خرس قهوه‌ای هیمالیایی]] و [[پلنگ برفی]] وجود دارند. در اوت ۲۰۰۶ پاکستان یک بچه پلنگ برفی یتیم کمیاب را که لئو نام داشت به [[آمریکا]] هدیه کرد.
گونه کمیاب دیگری [[دلفین]] رودخانه سند است که تصور می‌شود ۱۰۰۰ عدد دیگر از آن باقی باشد که در ۲ منطقه حفاظت شده نگهداری می‌شوند. در سال‌های اخیر شمار حیوانات وحشی که برای بازرگانی خز و چرم کشته می‌شدند به ایجاد قانون منع شکار حیوانات و پرندگان وحشی در مناطق حفاظت شده حیات وحش منجر شد.

== فرهنگ و تمدن ==
{{اصلی|فرهنگ پاکستان}}
[[پرونده:Faisal mosque2.jpg|بندانگشتی|280px|[[مسجد شاه فیصل]] در [[اسلام‌آباد]] که از بزرگترین مسجدهای جهان است.]]
[[پرونده:AllamaIqbal Tomb Night.jpg|بندانگشتی|250px|آرامگاه [[اقبال لاهوری]]]]

پاکستان دارای فرهنگ منحصربه‌فرد و غنی است که سنت‌های خود را در طول تاریخ حفظ کرده‌است. واقعیت پیش از ورود [[اسلام]] بسیاری از [[پنجابی‌ها]] و [[ایالت سند|سندیها]]، [[هندو]] و [[بودایی]] بودند؛ اما این روند در طول دوره توسعه اسلام، توسط حاکمان [[امویان|اموی]]، محمد بن قاسم، [[سلطان محمود غزنوی]] و دیگران تغییر یافت. بسیاری از فعالیت‌ها، غذاها بقایای تاریخی و مکان‌های مقدس از حکومت مغول مسلمان و فرمانروایان افغان‌ها برجای مانده که شامل لباس ملی شلوار کمیز (تمیز) می‌شود. زنان نیز شلوار قمیز با رنگ‌های شاد می‌پوشند.

در حالی که مردان شلوارهایی با رنگ‌های تیره‌تر می‌پوشند و معمولاً شیروانی یا اچکان (نوعی کت بلند) که برروی لباس‌ها می‌آید برتن می‌کنند. انواع موسیقی پاکستانی متنوع است؛ موسیقی محلی و گونه‌های سنتی مانند [[قوالی]] و غزل گایاکی و گونه‌های جدید که موسیقی سنتی و غربی را در هم می‌آمیزند مانند اجرای همزمان قوالی و موسیقی غربی که توسط [[نصرت فاتح علی خان]] مشهور انجام می‌شود. دیگر خوانندگان عمده غزل، [[مهدی حسن]]، غلام علی و فریده خانم طاهره، سید [[عبید پروین]] و [[اقبال بانو]] هستند.

ورود مهاجران افغان در استان‌های غربی، موسیقی [[پشتو]] و [[زبان فارسی]] را دوباره زنده کرده‌است و [[پیشاور]] را به عنوان محلی برای موسیقی دانای افغان و محلی برای گسترش موسیقی افغان به خارج از کشور مبدل ساخته‌است. تا دهه ۱۹۹۰ شرکت تلویزیون پاکستان که توسط دولت اداره می‌شد (PTV) و شرکت خبرگزاری پاکستان رسانه‌های عمده کشور بودند. اما اکنون کانال‌های تلویزیونی شخصی متعددی از قبیل Geo TV، تلویزیون ایندوس، Hum TV و گروه ARY نیز وجود دارند. کانال‌ها و فیلم‌های متعدد آمریکایی، اروپایی و آسیایی نیز برای اکثریت جمعیت پاکستان از طریق Cask TV و ماهواره قابل دسترسی هستند. همچنین صنایع فیلم‌سازی بومی کوچکی نیز در [[لاهور]] و [[پیشاور]] (که اغلب با نام لالی وود و پولی وود آنها را می‌شناسند) وجود دارند. با وجود اینکه فیلم‌های [[بالیوود]] امروزه ممنوع هستند ستاره‌های سینمای [[هند]] در پاکستان بسیار محبوب هستند.

[[پرونده:Shalamar Garden July 14 2005-South wall pavilion with fountains.jpg|بندانگشتی|300px| [[باغ شالیمار]] [[لاهور]]]]

جامعه پاکستان عمدتاً چند زبانه و مسلمان است، و اغلب آنها احترام خاصی را به ارزشهای خانوادگی سنتی دارند. با وجود اینکه خانواده‌های شهری به سیستم خانواده هسته‌ای تغییر یافته‌اند و این به دلیل محدودیت‌های اجتماعی–اقتصادی است که توسط سیستم سنتی خانواده مشترک بر آن تحمیل می‌شود. دهه‌های اخیر حضور طبقه متوسط را در شهرهایی نظیر [[کراچی]]، [[لاهور]]، راولپندی، [[حیدرآباد پاکستان]]، [[فیصل آباد]]، [[سوکور]] و [[پیشاور]] شاهد بوده‌است که خواهان حرکت در سوی یک جهت آزادی خواهانه تر هستند و این در مقابل نواحی قبیله‌ای شمال غربی است که با افغانستان هم‌مرز هستند و سنتهای دیرینه و روش محافظه کارانه را پیش می‌گیرند. افزایش فرایند [[جهانی شدن]] تأثیر فرهنگ غربی را افزایش داده و اکنون پاکستان رتبه ۴۶ را در ایندکس جهانی شدن دارا است. در حدود ۴ میلیون پاکستانی در خارج از کشور زندگی می‌کنند و حدود نیم میلیون نفر مقیم خارج نیز در [[ایالات متحده آمریکا]] زندگی می‌کنند.

[[پرونده:June21-2004-ThePunjabUniversity-OldCampusBuilding-1.jpeg|بندانگشتی|چپ|240px|[[دانشگاه پنجاب]]]]
[[گردشگری]] یک صنعت در حال رشد در پاکستان است و بر فرهنگ‌ها و ملل و مناظر متنوع آن استوار است. یازمانده‌های تمدن باستانی از قبیل [[موهنجودارو]] و [[هاراپا]] و تاکسیلا تا بخش‌های تپه‌ای [[هیمالیا]] همه جهانگردانی را به خود جذب می‌کنند. پاکستان چندین رشته کوه با ارتفاع بیش از ۷۰۰۰ متر دارد که ماجراجویان و کوهنوردانی را از سراسر دنیا به خود جذب می‌کند، به‌ویژه [[کی۲]].

قسمتهای شمالی پاکستان دژها و برج‌ها و دیگر آثار معماری کهن و همچنین [[دره هونزا]] و [[دره‌های چیترال]] را دارا است. دره‌های چیترال محل جامعه کوچک پیش از اسلام آنیمیست [[کالاش|کلشه]] است که از تباری [[هندوایرانی]] هستند. شهر [[لاهور]] دارای نمونه‌های بسیاری از معماری مغول مانند مسجد بدشاهی، باغهای شالیمار (لاهور)، مقبره [[جهانگیرشاه|جهانگیر]] و [[دژ لاهور]] است.

=== روزهای تعطیل ===
{{اصلی|روزهای تعطیل در پاکستان}}
روزهای تعطیل و [[جشنواره]]های بسیاری سالانه در پاکستان جشن گرفته می‌شوند. در حالی که پاکستان یک ملت مسلمان است روزهای تعطیل غیر مذهبی نیز در پاکستان وجود دارد که عبارتند از: [[روز پاکستان]] (۲۳ مارس)، [[روز استقلال]] (۱۴ اوت)، [[روز دفاع پاکستان]] ۶ سپتامبر، [[روز نیروی هوایی پاکستان]] ۷ دسامبر سالگرد تولد (۵ دسامبر)، و مرگ (۱۱ سپتامبر) [[محمدعلی جناح]]، [[علامه اقبال لاهوری]] (۹ نوامبر) و تولد (۳۰ ژوئیه) و فوت (۸ ژوئیه) [[فاطمه جناح]] ([[مادر ملت]]) و همچنین [[سند کارگر]] (که به نام سندمی هم شناخته می‌شود) در روز ۱ می.

چند جشنواره مهم توسط مسلمان‌های پاکستانی در طول سال گرامی داشته می‌شوند که وابسته به تقویم اسلامی است. در رمضان که نهمین ماه تقویم است ۲۹ یا ۳۰روز را روزه می‌گیرند و سپس جشن [[عید فطر]] است. در یک جشن دیگر [[عید قربان]] را به یاد قربانی حضرت ابراهیم انجام قربانی می‌کنند و گوشت آنرا بین دوستان و خانواده و فقرا تقسیم می‌کنند. هر دو عید از تعطیلات عمومی هستند و مردم می‌توانند در این دو روز از خانواده و دوستان دیدن کنند و بچه‌ها لباس نو هدیه و شیرینی می‌گیرند. بعضی از مسلمانان تولد حضرت محمد، پیامبر اسلام را در سومین ماه تقویم [[ربیع‌الاول]] جشن می‌گیرند. مسلمان‌های [[شیعه]] روز [[عاشورا]] را در روزهای نهم و دهم اولین ماه تقویم (ماه محرم) گرامی می‌دارند.

[[هندو]]ها، [[بودایی]]ها، [[سیک]]ها و [[مسیحیان]] پاکستان نیز جشن‌های خودشان را برگزار می‌کنند. سیک‌ها از سراسر جهان می‌آیند تا مکان‌های مقدسی را در پنجاب، مانند آرامگاه گورو ننک مؤسس سیکسیم در حسن عبدلی واقع در ناحیه اتوک و زادگاه او [[نانکانا]] صاحب را دیدن کنند. جشنواره‌های محلی و منطقه‌ای نیز مانند جشنواره [[بسنت]] در پنجاب که آغاز بهار را نشان می‌دهد و با هوا کردن بادبادک‌ها همراه است، نیز جشن گرفته می‌شوند.
در ضمن اینکه پنحم فوریه به نام روز کشمیر در پاکستان تعطیل رسمی است.

== ورزش ==
[[پرونده:Pakvaus.jpg|بندانگشتی|280px|[[کریکت]]، محبوب‌ترین ورزش در پاکستان است.{{مدرک}}]]
{{اصلی| ورزش در پاکستان}}
ورزش رسمی و ملی پاکستان [[هاکی روی چمن]] است، با وجود اینکه [[اسکواش]] و [[کریکت]] نیز بسیار محبوب هستند. تیم ملی کریکت پاکستان یکبار جام جهانی را در مسابقات جهانی کریکت ۱۹۹۲ از آن خود کرد. یکبار هم در جام جهانی کریکت ۱۹۹۹ نایب قهرمان شد و دوبار میزبان بازی‌های جام جهانی کریکت ۱۹۸۷ و جام جهانی کریکت ۱۹۹۶ شده‌اند. این تیم همچنین جام [[استرالیا]] را در سالهای ۱۹۸۶ و ۱۹۹۰ و ۱۹۹۴ از آن خود کرده‌است.
{{پاک‌کن}}

== حقوق بشر ==
[[دیوان عالی پاکستان]] در سال [[۲۰۱۲ (میلادی)|۲۰۱۲]] میلادی، [[تراجنسیتی]] را به عنوان «جنسیت سوم» در پاکستان به رسمیت شناخت.&lt;ref&gt;[http://www.bbc.co.uk/persian/world/2014/04/140415_l03_india_transgender.shtml دادگاه عالی هند به برخورداری تراجنسیتی‌ها از تسهیلات دولتی رای داد]، بی‌بی‌سی فارسی&lt;/ref&gt;

بر اساس آمار [[سازمان ملل متحد]] در سال [[۲۰۰۵ (میلادی)|۲۰۰۵]] میلادی، بین ۱٬۲ میلیون تا ۱٬۵ میلیون [[کودک]] در خیابان‌های پاکستان زندگی می‌کنند.&lt;ref&gt;[http://www.bbc.co.uk/persian/world/2012/04/120427_l06_me_karachi_children_working.shtml چه‌های خیابانی در کراچی چه می‌کنند؟]، بی‌بی‌سی فارسی&lt;/ref&gt; به گفته سازمان‌های مدافع حقوق بشر بیش از ۱۲ میلیون کودک برای فرار از [[فقر]] به [[کودکان فراری|خیابان‌ها]] پناه می‌برند یا در خانه غریبه‌ها کارگری می‌کنند.&lt;ref&gt;[http://www.bbc.co.uk/persian/world/2014/01/140112_l24_pakistan_girl_servant.shtml دختر خدمتکار ده ساله پاکستانی زیرشکنجه جان سپرد]، بی‌بی‌سی فارسی&lt;/ref&gt;

[[برده‌داری]] به صورت کار بدون دستمزد در همه نقاط پاکستان جاری است، این پدیده در بخش‌های [[کشاورزی در پاکستان|کشاورزی]] و صنایع [[آجرسازی]] پاکستان دامنه و گستره بسیار وسیعی دارد.&lt;ref&gt;[http://www.persian.rfi.fr/لاکروا-ادامه-گسترده-برده-داری-در-پاکستان-20131202/عمومی لاکروا: ادامه گسترده برده داری در پاکستان]، رادیو بین‌المللی فرانسه&lt;/ref&gt;

در پاکستان اقلیت‌های دینی و مذهبی در موارد زیادی مورد حملات انتقام‌جویانه از سوی عامه مردم یا گروه‌های تندرو مذهبی قرار می‌گیرند. در بسیاری از موارد گروه‌های [[وهابیت|وهابی]]، غالباً پیروان [[مذهب شیعه]] را به ویژه در [[کویته]]، مرکز [[ایالت بلوچستان]] هدف قرار می‌دهند.&lt;ref&gt;[http://www.bbc.co.uk/persian/world/2010/12/101213_l31_pakistan_extremist.shtml نگرانی دیده‌بان حقوق بشر از افزایش حمله به معلمان در بلوچستان پاکستان]، بی‌بی‌سی فارسی&lt;/ref&gt; در پاکستان هم‌چنین پیروان [[احمدیه|فرقه احمدیه]] که اواخر [[سده ۱۹ (میلادی)|سده ۱۹ میلادی]] در آن کشور بنیان‌گذاری شد،&lt;ref&gt;[http://www.bbc.co.uk/persian/worldnews/story/2008/04/080428_an-indonesia-ahmadiya.shtml مسجد فرقه احمدیه در اندونزی به آتش کشیده شد]، بی‌بی‌سی فارسی&lt;/ref&gt; مورد اذیت و آزار گاه‌وبیگاه قرار دارند.&lt;ref&gt;[http://news.bbc.co.uk/2/hi/south_asia/4319116.stm Rare attack on Pakistan Ahmadis], BBC World&lt;/ref&gt;

در پاکستان حداقل سن برای محاکمه کیفری به جرم «۷ سال» است.&lt;ref&gt;[http://www.bbc.co.uk/persian/world/2014/04/140410_l57_baby_pakistan_court.shtml کودک ۹ ماهه پاکستانی «نباید به دادگاه احضار می‌شد»]، بی‌بی‌سی فارسی&lt;/ref&gt;

== نگارخانه ==
&lt;gallery&gt;
Image:Saif ul muluk.jpg|دریاچه سیف الملوک در روستای کقان
Image:Rakaposhi, Pakistan.jpg|قله [[راکاپوشی]] در رشته کوه قراقروم
Image:Karachi - Pakistan-market.jpg|مغازه پوشاک در [[کراچی]]
Image:Pakisan First.jpg|ملوانان نظامی پاکستان
Image:Mohatta Palace Dusk.jpg|ساختمان موهاتا در کراچی
Image:|مناره پاکستان در [[لاهور]]
Image:Lahore Masjid.jpg|[[مسجد پادشاهی]] در [[لاهور]].
Image:Fasting buddha at lahore museum.jpg|[[تندیس بودا]] در [[موزه لاهور]].
Image:FaizMahal.jpg|فیض محل در خاریپور
Image:Cathedral Ridge Passu NEFrontier Pakistan.jpg|رشته کوه [[قراقروم (کوه)|قراقروم]] در شمال خاور پاکستان.
Image:Badshahi Lahore Night.jpg|مسجد پادشاهی در شب.
Image:Asif Khan's Tomb.jpg|آرامگاه عبدالحسن آصف خان؛ پدر ممتاز محل، همسر [[شاه جهان]]
&lt;/gallery&gt;

== جستارهای وابسته ==
* [[شیعه‌ستیزی در پاکستان]]
* [[زبان اردو]]
* [[قومی ترانه]]
* [[جمهوری اسلامی]]
* [[سازمان همکاری شانگهای]]

== منابع ==
{{پانویس|۲}}

== پیوند به بیرون ==
* [http://www.pakistan.gov.pk وبگاه رسمی دولت پاکستان]
* [http://www.presidentofpakistan.gov.pk وبگاه رسمی رئیس جمهور پاکستان]
* [http://www.infopak.gov.pk وبگاه رسمی اطلاعات پاکستان]
* [https://www.cia.gov/cia/publications/factbook/geos/pk.html کتاب حقایق سیا اطلاعات]
* [http://devdata.worldbank.org/external/CPProfile.asp?SelectedCountry=PAK&amp;CCODE=PAK&amp;CNAME=Pakistan&amp;PTYPE=CP داده‌های بانک جهانی درباره پاکستان]
{{پاک‌کن}}
{{ویکی‌سفر}}
{{ویکی‌انبار-رده|Pakistan}}
{{ویکی گفتاورد}}
{{جستارهای پاکستان}}
{{کشورهای آسیا}}
{{کشورهای جنوب آسیا}}
{{اعضای اتحادیه کشورهای همسود}}
{{مناطق انگلیسی‌زبان}}
{{جنگ علیه تروریسم}}
{{دامنه سطح‌بالای کد کشوری}}
{{شاعران فارسی ورای مرزهای ایران}}
{{شورای امنیت}}
{{سازمان‌های اطلاعاتی جهان}}
{{جنبش پاکستان}}
{{غارها}}

[[رده:پاکستان|پاکستان]]
[[رده:اعضاء اتحادیه کشورهای همسود]]
[[رده:ایالت‌ها و قلمروهای بنیان‌گذاری‌شده در ۱۹۴۷ (میلادی)]]
[[رده:جمهوری‌ها]]
[[رده:جمهوری‌های اسلامی]]
[[رده:جمهوری‌های فدرال]]
[[رده:جنبش پاکستان]]
[[رده:فلات ایران]]
[[رده:فلات‌های هند]]
[[رده:کشورها و سرزمین‌های انگلیسی‌زبان]]
[[رده:کشورها و سرزمین‌های پشتوزبان]]
[[رده:کشورها و سرزمین‌های هندوستانی‌زبان]]
[[رده:کشورهای اسلامی]]
[[رده:کشورهای اقیانوس هند]]
[[رده:کشورهای جنوب آسیا]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]
[[رده:کشورهای فدرال]]
[[رده:گروه هشت کشور اسلامی در حال توسعه]]
[[رده:مستعمرات سابق بریتانیا]]</text></page>