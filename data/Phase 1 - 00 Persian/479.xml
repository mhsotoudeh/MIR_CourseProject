<page><title>تلسکوپ فضایی هابل</title><text>{{جعبه تلسکوپ فضایی
|نام              = تلسکوپ فضایی هابل
|background        = 
|تصویر             = [[پرونده:Hubble 01.jpg|300px]]
|زیرنویس           = تصویر گرفته شده از هابل، توسط شاتل [[اس‌تی‌اس-۸۲]] در هنگام ماموریت دومش
|بنیاد             = [[ناسا|NASA]]، [[سازمان فضایی اروپا|ESA]]، [[مؤسسه علوم تلسکوپ فضایی|STScI]]
|پیمان‌کاران کوچک   = 
|alt_names         = HTS
|nssdc_کد          = 1990-037B
|مکان              = [[مدار نزدیک زمین]]
|نوع مدار          = نزدیک به دایره [[مدار نزدیک زمین]]
|ارتفاع            = ۵۵۹ کیلومتر (۳۴۷ مایل)
|دوره              = ۹۶-۹۷ دقیقه (۱۴-۱۵ دوره در هر روز)
|سرعت              = ۷.۵۰۰ متر بر ثانیه (۲۵.۰۰۰ فوت بر ثانیه)
|شتاب گرانشی       = ۸.۱۶۹ متر بر ثانیه به توان ۲
|تاریخ پرتاب       = ۲۴ آوریل، ۱۹۹۰
|محل پرتاب         = [[پایگاه فضایی کندی]]، [[فلوریدا]]
|وسیله حامل        = [[فضاپیمای دیسکاوری|شاتل فضایی دیسکاوری]]
|مدت ماموریت       = ۲۳ سال, ۶ ماه، و ۸ روز
|تاریخ‌خروج‌ازمدار   = تخمین زده ۲۰۱۶-۲۰۲۱
|طول موج           = ۱۳.۲ متر (۴۳ فوت)
|جرم               = ۱۱،۱۱۰ کیلوگرم
|سبک               = 
|قطر               = ۲.۴ متر (۷.۹ فوت)
|منطقه             = 
|طول کانونی        = ۵۷.۶ متر (۱۸۹ فوت)
|instrument_1_name = 
|instrument_1_characteristics = 
|instrument_2_name = 
|instrument_2_characteristics = 
|instrument_3_name = 
|instrument_3_characteristics = 
|instrument_4_name = 
|instrument_4_characteristics = 
|instrument_5_name = 
|instrument_5_characteristics = 
|instrument_6_name = 
|instrument_6_characteristics = 
|instrument_7_name = 
|instrument_7_characteristics = 
|instrument_8_name = 
|instrument_8_characteristics = 
|instrument_9_name = 
|instrument_9_characteristics = 
|instrument_10_name = 
|instrument_10_characteristics = 
|instrument_11_name = 
|instrument_11_characteristics = 
|instrument_12_name = 
|instrument_12_characteristics = 
|وب‌گاه           = [http://hubblesite.org وبگاه رسمی هابل]
|آمار             = 
|منابع آمار         = 
}}
'''تلسکوپ فضایی هابل''' {{به انگلیسی|'''Hubble Space Telescope'''}} به اختصار '''HST''' [[تلسکوپ|تلسکوپی]] است که در سال ۱۹۹۰ توسط [[شاتل دیسکاوری]] در مدار گردش قرار گرفت. نام این تلسکوپ از نام کیهانشناسی به نام [[ادوین هابل]] گرفته شد. اگر چه هابل اولین [[تلسکوپ فضایی]] نبود ولی یکی از بزرگترین و پرکاربرد ترین ها به شمار می آید. HST یک برنامه مشترک بین [[ناسا]] و [[سازمان فضایی اروپا]] می باشد.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;

== پیشینه و تعمیرات ==
[[پرونده:STS-31_Launch_-_GPN-2000-000684.jpg|بندانگشتی|250px|پرتاب هابل به فضا]]
اولین طرح [[تلسکوپ فضایی]] در سال ۱۹۲۳ تدوین شد. در دهه ۷۰ میلادی روی هابل [[سرمایه گذاری]] شد و قرار شد در سال ۱۹۸۳ در مدار قرار گیرد اما پروژه با تاخیر فنی و مشکل بودجه چند سالی عقب افتاد. وقتی در سال ۱۹۹۰ ماموریت آن شروع شد دانشمندان دریافتند که آینه اصلی آن در جای مناسب خود قرار نگرفته و به شدت کارایی آنرا کاهش داده است. با این همه در سال ۱۹۹۳ به کیفیت مورد نظر دانشمندان رسید و عملیات خود را آغاز کرد. هابل اولین تلسکوپی است که می توان آن را در فضا تعمیر کرد و تا کنون حدود ۴ بار روی آن تعمیرات صورت گرفته است.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;

آخرین ماموریت تعمیراتی هابل در سال ۲۰۰۲ میلادی انجام شد. در این ماموریت با تعویض بخش‌هایی از تلسکوپ فضایی، کارایی آن به میزان زیادی افزایش یافت. در این ماموریت [[صفحه خورشیدی|صفحات خورشیدی]] تلسکوپ فضایی که آسیب دیده بودند، تعویض شدند. منبع تغذیهٔ [[نیروی الکتریکی]] که انرژی تلسکوپ را فراهم می‌کرد به کلی تعویض شد و برای این کار برق تلسکوپ فضایی برای اولین بار در فضا قطع شد و ارتباطش با مرکز کنترل و فرماندهی روی زمین هم همینطور. همچنین در این مأموریت، دوربین فروسرخ NICMOS که به دلیل مشکل سیستم خنک‌کننده بلااستفاده مانده بود، تعمیر و راه‌اندازی شد.
علاوه بر همهٔ این اصلاحات مهندسان [[ناسا]] دوربین بسیار قوی جدید خود موسوم به [[دوربین پیشرفته نقشه برداری|دوربین پیشرفتهٔ نقشه برداری]] را روی تلسکوپ فضایی نصب کردند. عکسهای خارق العادهٔ این دوربین، تا مدتها مورد بحث مجامع علمی جهان بود.
تلسکوپ فضایی هابل هم مانند بسیاری از ماموریتهای فضایی موفق دیگر بیشتر از آنچه که پیش‌بینی می‌شد، کار کرده‌است و زمزمه‌ها دربارهٔ [[بازنشستگی|بازنشستگی‌اش]] به گوش می‌رسد. در مورد [[زمان پایان]] کار هابل و چگونگی پایان کارش حرفها متفاوت است. اما چیزی که آشکار است این است که تا [[تلسکوپ فضایی]] بعدی آمادهٔ رفتن به فضا نباشد، این اتفاق نمی‌افتد.
در روز شنبه ۱۶ مه ۲۰۰۹ تلسکوپ فضایی هابل تعمیر اساسی شد. این اولین تعمیر یک شی فضایی است شامل تعویض برخی باتری‌های آن و همچنین دوربین اصلی آن است. انتظار می‌رود پس از این تعمیر این تلسکوپ بتواند ۸ سال دیگر نیز کار کند.&lt;ref&gt;تلویزیون فارسی صدای آمریکا-برنامه خبرها و نظر ها-پخش شده در روز شنبه ۱۶ مه ۲۰۰۹&lt;/ref&gt;

== کیفیت تصاویر هابل ==
گرفتن عکس‌های رنگی با تلسکوپ فضایی هابل بسیار پیچیده تر از گرفتن این عکس‌ها با دوربین معمولی است. در اولین تفاوت آن است که هابل هرگز از [[فیلم رنگی]] استفاده نمی‌کند بلکه با استفاده از آشکارسازهای الکترونیکی خود نور را از فضا جمع آوری و ثبت می‌کند. این آشکارسازها عکس‌های کیهانی را به صورت رنگی تولید نمی‌کنند و عکس‌ها در مرحله اول سیاه و سفیداند. عکس‌های نهایی از ترکیب چند عکس سیاه و سفید که رنگ آنها در زمان پردازش به آنها اضافه شده‌است، به وجود می‌آیند. رنگها در عکس‌های هابل، که به دلایل مختلف به وجود می‌آیند، همواره همان چیزی نیستند که ما از نزدیک می‌دیدیم(اگر می‌توانستیم آن اجرام را در [[سفینه فضایی]] و از نزدیک ببینیم.) ما بعضی مواقع از رنگ به عنوان یک ابزار استفاده می‌کنیم به این دلیل که یا باعث بهتر دیدن جزئیات می‌شوند و یا تصور و دیدن آن‌ها رنگ‌ها از عهده [[چشم انسان]] خارج است. یک عکس نوعی هابل از ترکیب چند عکس سیاه و سفید به نمایندگی رنگ‌های مختلف نور به وجود می‌آید. پنج [[ابزار دقیق]] تلسکوپ هابل – دوربین‌ها، طیف نگارها و حسگرهای رهنمایی بسیار دقیق – به طور هماهنگ و یا مجزا از هم کار می‌کنند تا عکس‌های عالی را از دورترین نقاط هستی به ما برسانند. هر کدام از ابزارها برای مشاهده جهان از راهی منحصربه‌فرد در نظر گرفته شده‌اند.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;

== تجهیزات هابل ==
{{نوشتار اصلی|دوربین پیشرفته نقشه‌برداری|دوربین میدان باز هابل|دوربین سیاره‌ای هابل|دوربین فروسرخ|دوربین طیف‌نگار}}
در اینجا تعدادی از ابزارهای مهم هابل در حال و گذشته، و کار آن‌ها را به طور مختصری بررسی می‌کنیم:&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;
* [[دوربین پیشرفته نقشه برداری]]: که در مارس سال ۲۰۰۲ میلادی نصب شده‌است، نشانگر نسل سوم ابزارهای دقیق، که روی هابل نصب شده می‌باشد. این دوربین در کنار دیگر وظایف به مشاهده و بررسی [[آب و هوا]] در روی دیگر سیارات [[منظومه شمسی]]، مشاهده و [[نقشه برداری]] از کیهان و همچنین مطالعه نوع و چگونگی توزیع ستارگان می‌پردازد.
* دوربین میدان باز و سیاره‌ای هابل: زحمت کش‌ترین ابزار در تهیه مشهورترین عکس‌های هابل است. این دوربین مانند دوربین اصلی هابل برای مشاهده همه چیز به کار می‌رود. در زیر دو عکس از عکس‌های بسیار پر تعداد آن را می‌بینیم.
* دوربین فروسرخ و طیف نگار: که می‌تواند چند هدف را هم‌زمان طیف نگاری کند، آشکارساز گرمای هابل است حساسیت آن به [[امواج فروسرخ]] باعث شده‌است که این دوربین برای مشاهده اجرام مبهم آسمانی مانند گازها و غبار میان ستاره‌ای و همچنین مشاهده دقیق ژرفترین قسمت‌های جهان بسیار کارآمد باشد.
* طیف نگار عکاسی تلسکوپ فضایی: ابزار گردانی بود که تا حدودی مانند یک منشور، نوری که از [[اجرام آسمانی]] به [[تلسکوپ]] می‌رسد را به رنگهای به وجود آورنه آن تجزیه می‌کند. در سال ۲۰۰۴ مشکلی برای آن پیش آمد و از ادامه فعالیت آن جلوگیری کرد البته این ابزار قابل تعمیر است و می‌تواند در ماموریت‌های بعدی تعمیر شود.
* حسگرهای راهنمایی دقیق هابل: ابزارهای [[هدف گیری]] هستند که به سوی ستارگان راهنما قفل می‌شوند و موقعیت نسبی آنها را نسبت به سوژه در حال مشاهده می‌سنجند. کار تنظیمی که این ابزارها انجام می‌دهند باعث می‌شود هابل در حالت نشانه گیری درست بماند. همچنین این حسگرها برای انجام اندازه گیری‌های آسمانی به کار می‌روند.
[[پرونده:Diagram of Hubble's orbit.jpg|بندانگشتی|نمودار مدار تلسکوپ هابل]]
* دوربین سوژه‌های کم نور: دستگاه مخابره عکس هابل بود. عکس‌هایی که از میدان‌های دید بسیار کوچک گرفته شده بودند با تمام جزئیات ضبط می‌کرد. این ابزار در سال ۲۰۰۲ جای خود را به دوربین پیشرفته نقشه برداری داد.

== کنترل زمینی هابل ==
تمام فعالیت‌های تلسکوپ فضایی هابل توسط پایگاه‌های زمینی کنترل می‌شوند. نقطه مرکزی تمام عملیات‌ها تیم عملیات پرواز است که در [[مرکز پرواز فضایی گودارد]] واقع در [[مریلند]]، قرار دارد.{{نیازمند منبع}}
=== اتاق کنترل هابل ===
وظایف قسمت عملیات پرواز:&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;
* کنترل وضعیت سیستم های مکانیکی، الکتریکی و مدیریت داده‌ها و بخش‌های کوچکتر
* جستجو برای هر چیز غیرعادی در رفتارهای هابل
* تعیین برنامه و مسیر کاری اجزای مختلف
* مدیریت ارتباطات
* استفاده سیستم راهنمایی ستاره‌ای
کار قسمت عملیات پرواز هابل به صورت شبانه روزی و هفت روز هفته می‌باشد. مهندسان و تکنیسین‌های مخصوص آموزش دیده که تیم عملیات پرواز را تشکیل می‌دهند در شیفت‌های چرخشی با سه یا چهار نفر در هر نوبت کار می‌کنند. یک روز کاری به کنترل، نشانه روی تلسکوپ، نظارت بر رفتار آن پشت میز فرمان و جستجوی هر چیز غیر عادی در کارهای فنی می‌گذرد.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;
کنترل کنندگان زمینی حتی از مدت ماموریت‌های سرویس همیشگی نیز مشغول تر می‌شوند. کمی پس از پرتاب شاتل کنترل کننده‌ها ماموریت‌های علمی هابل را متوقف می‌سازند. برای آماده کردن تلسکوپ بزرگ برای گرفتن آن (با شاتل) و بودن در مکان مقرر، آنها دهانه هابل را می‌بندند و آنتن تقویت بلند آن مخفی می‌گردد. بعد از گرفتن هابل و نصب تجهیزات جدید روی آن توسط فضانوردان، کنترل کننده‌ها فوراً آنها را آزمایش می‌کنند. بعداً، کنترل کننده‌ها وارسی و آزمایش‌های جزیی تری روی آن انجام می‌دهند. بعد از هر ماموریت سرویس، تیم عملیات پرواز آنتن تقویتی و دریچه اصلی را باز می‌کنند. آنها سپس تمام ابزارهای قبلی و جدید را دوباره [[راه اندازی]] می‌کنند.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;

== دید هابل و کیفیت آیینه آن ==
[[پرونده:Hubble backup mirror.jpg|بندانگشتی|250px|آینه پشتیبان، کداک، پشتیبانی از ساختار درونی آن دیده می شود به دلیل آن است که با یک سطح بازتابنده پوشش داده نشده است.]]
مکان هابل بالای [[جو زمین]] است. اگر جه این مکان دارای برتریهای زیادی است، اما این نکته فقط قسمتی از جواب این سؤال است. بدون دید قوی، هابل نمی‌توانست چنین عکس‌های مفیدی را از مکان‌های بی همتا بگیرد. چشم‌های هابل در حقیقت سیستمی هستند که مجموعه نوری تلسکوپ نام دارند. این سیستم از دو آینه تشکیل می‌شود. سیستم نوری هابل یک طرح درست نوری موسوم به Ritchey-Chretien گاسگرین است که در آن شکل و طراحی مخصوص دو آینه عکس‌هایی از بزرگ‌ترین میدان دید ممکن را کانونی می‌کنند. آیینه‌های هابل بسیار صاف هستند و سطحی به دقت شکل داده شده برای بازتاب نور دارند. آنها با تراش شیشه با ساینده‌ها به وجود آمده‌اند بطوری که سطحشان بیشتر از یک هشتصد هزارم در یک اینچ از شکل منحنی انحراف ندارد. اگر [[آینه]] اصلی هابل قطری هم اندازه با قطر [[زمین]] داشت، ارتفاع بزرگ‌ترین برآمدگی آن تنها شش اینچ می‌شد.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;

== فعالیت‌های ترویجی ==
ای‌اس‌ای پادکستی ویدیویی به نام هابل‌کست ''Hubblecast'' منتشر می‌کند، که هدف‌اش آموزش مسائل علمی برای عموم است.{{نیازمند منبع}}

== اکتشافات و دستاوردها ==
{{نوشتار اصلی|زمینه ژرف هابل|زمینه فراژرف هابل}}
[[پرونده:Hubble Space Telescope Flies.ogv|بندانگشتی|ویدئو از تلسکوپ هابل]]
* هابل به حل بسیاری از مشکلات نجوم که دانشمندان قبل از در مدار قرار گرفتن آن با آنها دست و پنجه نرم می کردند کمک کند. 
* این تلسکوپ توانست فاصله میان ستارگان را دقیق تر [[اندازه گیری]] کرده و سرعت گسترش جهان را تنها با ۱۰ درصد خطا تخمین بزند.
* همچنین هابل توانست [[سن جهان]] و راهی در پیشه رو دارد را اندازه گیری و به دست دهد که این نتایج ناقض بسیاری از نظریات قبلی بود.
* تصاویر با دقت بالای این تلسکوپ امکان مشاهده چگونگی شکل گیری [[سیاه چاله|سیاه چاله ها]] را در کهکشان های نزدیک به ما را فراهم کرد و نیز توانست کهکشان هایی را که میلیاردها سال نوری از ما فاصله دارند را آشکار سازی کرده و درهای جدیدی از علم را برای دانشمندان بگشاید.&lt;ref name="test5"&gt;[http://www.tebyan.net/newindex.aspx?pid=84719 معرفی تلسکوپ فضایی هابل]، موسسه فرهنگی و اطلاع رسانی تبیان.&lt;/ref&gt;
* هابل هر روز بین ۱۰ تا ۱۵ [[گیگابایت]] تصویر برای [[ستاره شناس|ستاره شناسان]] ارسال می کند. حجم این [[داده ها]] تا کنون بیش از ۱۰ [[ترابایت|ترابایت بوده]] است.
* هابل بیش از ۴۰۰۰۰۰ رصد جداگانه از [[اجرام آسمانی]] به عمل آورده است.
* هزاران مقاله [[نجوم]] بر اساس اطلاعات هابل نوشته شده است.
* هابل اولین تلسکوپ نوری بود که توانست از یک [[سیاه چاله]] [[تصویر برداری]] کند. این سیاه چاله جرمی معادل چندین میلیارد برابر [[خورشید]] دارد. 
* هابل برای اولین بار تصاویری واضح از تولد و مرگ ستارگان ارائه داد.
* در سال ۱۹۹۴ هابل از برخورد ستاره ای [[دنباله دار]] با [[سیاره مشتری|مشتری]] تصویربرداری کرد.
* دور ترین و قدیمی ترین [[اجرام آسمانی]] نسبت به زمین که تا کنون نور آنها به زمین رسیده است نیز توسط هابل ثبت شده اند.&lt;ref name="test3"&gt;[http://www.haftaseman.ir/webdb/article.asp?id=912 تلسکوپ فضایی هابل]، دانشنامه ستاره شناسی.&lt;/ref&gt;
* ثبت تصویری با فاصله ۱۳ میلیارد [[سال نوری]] از زمین &lt;ref name="test2"&gt;[http://khabaronline.ir/detail/193060 13,000,000,000 سال زندگی عالم در یک عکس]، خبرگزاری خبرآنلاین.&lt;/ref&gt;
* در [[دانش در ۲۰۱۳|۹ ژانویه ۲۰۱۳]] دورترین [[ابرنواختر]] شناخته شده، توسط تلسکوپ هابل کشف شد. فاصله این ابرنواختر حدود ۱۰ میلیارد [[سال نوری]] است.&lt;ref&gt;{{cite web|url=http://esciencenews.com/articles/2013/01/09/the.farthest.supernova.yet.measuring.cosmic.history|title=The farthest supernova yet for measuring cosmic history|publisher=e! Science News|date=9 January 2013|accessdate=5 February 2013}}&lt;/ref&gt;&lt;ref&gt;{{cite web|url=http://arxiv.org/abs/1205.3494|title=Precision Measurement of The Most Distant Spectroscopically Confirmed Supernova Ia with the Hubble Space Telescope|publisher=ArXiv|date=8 January 2013|accessdate=5 February 2013}}&lt;/ref&gt;&lt;ref&gt;{{cite web|url=http://iopscience.iop.org/0004-637X/763/1/35/|title=PRECISION MEASUREMENT OF THE MOST DISTANT SPECTROSCOPICALLY CONFIRMED SUPERNOVA Ia WITH THE HUBBLE SPACE TELESCOPE|work=Astrophysical Journal|publisher=IOP.org|date=3 January 2013|accessdate=5 February 2013}}&lt;/ref&gt;

== جانشین هابل ==
{{نوشتار اصلی|تلسکوپ فضایی جیمز وب}}
[[پرونده:JWST-HST-primary-mirrors.jpg|بندانگشتی|مقایسه آینه تلسکوپ فضایی هابل و [[تلسکوپ فضایی جیمز وب]]]]
پروژه تلسکوپ فضایی بعدی به نام [[تلسکوپ فضایی جیمز وب]] به اختصار JWST با اندازه‌ای بزرگ‌تر و قدرتی بالاتر و البته هدفهایی متفاوت در دست طراحی است. ابعاد این تلسکوپ بزرگتر از هابل است و دارای آینه‌ای عظیم خواهد بود که بر قدرت رصدگری آن می‌افزاید و به علاوه نسبت به هابل دورتر از زمین مستقر خواهد شد.&lt;ref name="test11"&gt;[http://www.citnapress.ir/1951-fa.html تلسکوپ فضایی جیمز وب جانشین هابل می‌شود]، سیتناپرس.&lt;/ref&gt;
بودجه ۸.۸ میلیارد دلاری تلسکوپ JWST آن را به یکی از بزرگترین و پر هزینه ترین پروژه های تاریخ ناسا مبدل ساخته است. چهار ابزار علمی بسیار پیشرفته برای [[تلسکوپ فضایی جیمز وب]] در نظر گرفته شده است؛ ابزار [[مادون قرمز]] متوسط برای تهیه تصاویر شبیه هابل از [[کهکشان|کهکشان ها]]، [[دنباله دار|دنباله دارها]] و [[اجرام آسمانی]] سنگین توسط کنسرسیوم اروپا آماده شده و در سال ۲۰۱۲ به ناسا تحویل داده شد. دوربین فیلتردار مجهز به حسگرهای دقیق FGS-TFI برای تصاویر با [[وضوح تصویری]] بالا از سایر اجرام آسمانی نیز توسط [[آژانس فضایی کانادا]] ساخته و سال گذشته در اختیار ناسا قرار گرفته است. ابزار دوربین مادون قرمز نزدیک و طیف نگار مادون قرمز نزدیک نیز تا سال ۲۰۱۳ آماده خواهد شد. پس از این مرحله، عملکرد هر چهار ابزار علمی بر روی [[تلسکوپ فضایی جیمز وب]] با ابعاد یک [[زمین تنیس]] و شعاع آینه ۵.۶ متری مورد آزمایش قرار می گیرد و تست های نهایی از سال ۲۰۱۵ آغاز می شود. ناسا امیدوار است که برنامه تلسکوپ فضایی هابل با عمر ۲۳ سال را تا سال ۲۰۱۸ و همزمان با پرتاب شدن [[تلسکوپ فضایی جیمز وب]] تمدید کند.&lt;ref name="test12"&gt;[http://www.mashreghnews.ir/fa/news/185983/6سال-تا-پرتاب-تلسکوپ-جیمز-وب 6سال تا پرتاب تلسکوپ «جیمز وب»]، مشرق نیوز.&lt;/ref&gt; آلبرتو کونتی دانشمند دیگر پروژه جیمز وب می‌گوید این ماموریت فراتر از جستجوی صرف برای کشف حیات است، در این ماموریت برای کشف شواهدی از اولین ستاره جهان و اطلاعاتی درباره شکل‌گیری کهکشان‌ها و حیات نیز تلاش خواهد شد. به گفته وی این تلسکوپ یکی از اصلی‌ترین موانع برای بررسی فرایند شکل‌گیری سیاره‌ها، یعنی غبارهای فروسرخ را از سر راه اخترشناسان برخواهد داشت.&lt;ref name="test10"&gt;[http://www.hamshahrionline.ir/details/205508 تلسکوپ جیمز وب، پاسخی برای بنیادی‌ترین پرسش بشر]، همشهری آنلاین.&lt;/ref&gt;

== پانویس ==
{{پانویس|2}}

== منابع ==
{{یادکرد-ویکی
|پیوند = https://en.wikipedia.org/wiki/Hubble_Space_Telescope
|عنوان = Hubble Space Telescope
|زبان = انگلیسی
|بازیابی =
}}
* ویکتوری، ابراهیم. ''اسرار کائنات'' ، تهران: به نگار، ۱۳۸۷. 9789646332584.

== جستارهای وابسته ==
* [[تلسکوپ فضایی]]
* [[ناسا]]
* [[هابل سه‌بعدی]]
* [[تلسکوپ فضایی جیمز وب]]
* [[بزرگ‌ترین تلسکوپ‌های جهان]]

== پیوند به بیرون ==
{{ویکی‌انبار-رده|Hubble Space Telescope}}
* [http://hubblesite.org وبگاه رسمی هابل]
* [http://hubble.nasa.gov هابل در وبگاه ناسا]
* [http://spacetelescope.org هابل در وبگاه تلسکوپ فضایی]

{{تلسکوپ فضایی هابل}}
{{تلسکوپ‌های فضایی}}
{{ستاره‌شناسی}}
{{مرکز پروازهای فضایی گودارد}}
{{برنامه فضایی ناسا}}

[[رده:تلسکوپ فضایی هابل]]
[[رده:آزمایش‌های علم فضا]]
[[رده:ادوین هابل]]
[[رده:پادکست‌های علم]]
[[رده:پرواز در فضا در ۱۹۹۰ (میلادی)]]
[[رده:تجهیزات علمی]]
[[رده:تصادفات و حوادث فضایی]]
[[رده:رصدخانه‌های فضایی]]
[[رده:سازمان فضایی اروپا]]
[[رده:فضاپیماهای پرتاب شده به وسیله شاتل فضایی]]
[[رده:فضاپیماهای پرتاب‌شده در ۱۹۹۰ (میلادی)]]
[[رده:پرواز فضایی]]
[[رده:لاکهید کورپوریشن]]
[[رده:ماهواره‌های در حال گردش به دور زمین]]
[[رده:مهندسی هوافضا]]</text></page>