<page><title>ویکی‌پدیا:جست‌وجو</title><text>این صفحه اطلاعات نسبتاً مفصلی دربارهٔ جست‌وجو کردن در ویکی‌پدیا با استفاده از موتور جست‌وجوی خود ویکی‌پدیا، و یا با استفاده از موتورهای جست‌وجوی اینترنتی مانند [[گوگل]] در اختیار شما می‌گذارد. 
&lt;!--اگر فقط به دنبال راهنمایی‌های کلی در رابطه با جست‌وجو در ویکی‌پدیا هستید، به [[ویکی‌پدیا:پیدایش کن|این صفحه]] مراجعه کنید.--&gt;

==جست‌وجو در ویکی‌پدیا==

در سمت راست صفحه، جعبهٔ متنی وجود دارد که بالای آن عبارت جست‌وجو شود و در زیر آن کلیدهای '''برو''' و '''جست‌وجو شود''' نوشته شده‌اند. در ویکی‌پدیا همیشه با دیدن نتایج جست‌وجو تنها دو قدم فاصله دارید:

# کلمه مورد نظر خود را در قسمت جست‌وجو در سمت راست صفحه وارد کنید.
# دکمهٔ «برو» یا «جست‌وجو» را بزنید (یا دکمهٔ Enter را روی صفحه‌کلید فشار دهید.)

تفاوت این دو دکمه در آن است که کلیک کردن روی دکمهٔ جست‌وجو همیشه شما را به صفحه‌ای می‌برد که در آن فهرست تمامی نتایج جست‌وجو وجود دارد، اما کلیک کردن روی دکمهٔ «برو» باعث می‌شود که ویکی‌پدیا تلاش کند اگر صفحه‌ای دقیقاً با همان نامی که وارد کردید وجود دارد، شما را مستقیماً به آن صفحه هدایت کند، و در غیر این صورت نتایج جست‌وجوی آن عبارت در صفحات ویکی‌پدیا را به شما نشان بدهد.

===جست‌وجوی بهینه در ویکی‌پدیا===

مهمترین نکته جست‌وجو این است که: تنها به دنبال واژه‌های داخل علامت نقل قول نگردید. ابتدا جست‌وجوی خود را بدون این علامت انجام دهید. اگر نتیجهٔ خوبی به دست نیاوردید، چند واژه خارج از علامت نقل قول قرار دهید یا چند تا بیشتر اضافه کنید تا عبارت جست‌وجو محدودتر شود.

===کلمات متداول===

از جست‌وجو کردن کلماتی که به طور متداول استفاده می‌شوند (مانند «که»، «است»، «صفحه» و غیره) پرهیز کنید. برای جست‌وجوی بهتر درباره این کلمات، یکی دو کلمهٔ دیگر هم به جست‌وجوی خود اضافه کنید (مثلاً «صفحهٔ گرامافون» را جست‌وجو کنید، تا راجع به آن مطالبی پیدا کنید.)

===نویسه‌های ویژه===
در هنگام جست‌وجو به نویسه (کاراکتر)های ویژه باید دقت کنید. به عنوان مثال، ممکن است جست‌وجو کردن «خانه خدا» نتیجه‌ای در بر نداشته باشد، چون مقالهٔ مرتبط با این موضوع با عنوان «خانهٔ خدا» ایجاد شده‌است. (به نویسهٔ «ٔ» در کلمهٔ «خانهٔ» دقت کنید.) هم‌چنین اگر از صفحه‌کلید غیر استاندارد استفاده کنید، در پیدا کردن مقالات با استفاده از کلماتی که در آن‌ها حروف «ک» و «ی» وجود دارد دچار مشکل خواهید شد. (صفحه‌کلیدهای غیر استاندارد به جای «ک» نویسهٔ «{{عبارت عربی|ك}}» و به جای «ی» نویسهٔ «{{عبارت عربی|ي}}» را وارد می‌کنند، که این دو نویسه متعلق به زبان عربی هستند و در ویکی‌پدیای فارسی استفاده نمی‌شوند. برای اطلاعات بیشتر به [[وپ:فارسی|این صفحه]] مراجعه کنید.)

===فضای نام جستجو===
[[تصویر:Namespaces-fa.gif|link=|left|frame|فضاهای نام در ویکی‌پدیای فارسی]]
مقالات در ویکی‌پدیا در چندین [[فضای نام]] طبقه‌بندی شده‌اند. بیشتر مطالب در فضای نام ''اصلی'' قرار دارند، اما برای جست‌وجو کردن ''الگوها''، ''رده‌ها'' یا ''تصاویر''، باید در فضای نام خودشان جست‌وجو کنید. کاربرانی که با حساب کاربری خود به ویکی‌پدیا وارد شده‌اند می‌توانند در صفحهٔ [[ویکی‌پدیا:ترجیحات|ترجیحات]] خودشان، تعیین کنند که ویکی‌پدیا به طور پیش‌فرض کدام فضای نام را برای آن‌ها جست‌وجو کند. جست‌وجوهای کاربرانی که به سیستم ویکی‌پدیا وارد نشده‌اند به طور پیش‌فرض در فضای نام اصلی صورت می‌گیرد، و برای جست‌وجوی سایر فضاهای نام، باید بعد از انجام اولین جست‌وجو، فضاهای نام دلخواه خود را در پایین صفحهٔ جست‌وجو علامت بزنند.

===چه چیزی جست‌وجو می‌شود؟===
موتور جستجوی ویکی‌پدیا کد منبع صفحات ویکی را جستجو می‌کند (یعنی دقیقاً همان چیزی که وقتی صفحه را ویرایش می‌کنید می‌بینید.) به این ترتیب شما می‌توانید محل استفادهٔ یک الگو را در صفحات ویکی‌پدیا با جستجو کردن دستور به کار گیری آن الگو جستجو کنید.

به علاوه توجه داشته باشید که از زمانی که یک صفحه تغییر داده می‌شود مدتی طول می‌کشد تا محتوای جدید آن در ویکی‌پدیا قابل جستجو کردن باشد. علت این امر، فاصلهٔ زمانی بین نوبت‌های به روز رسانی موتور جستجوی ویکی‌پدیا است.

== موتورهای جست‌وجوی بیرونی ==

اگرچه موتورهای جستجوی بیرونی نسبت به موتور جستجوی خود ویکی‌پدیا سریع‌تر عمل می‌کنند، اما استفاده از آن‌ها نیز محدودیت‌هایی دارد، از آن جمله این که:
* موتورهای جستجوی بیرونی نیز مدتی زمان می‌خواهند تا تغییرات جدید یک مقاله را منعکس کنند.
* گاهی اوقات جستجو کردن یک کلمه در این موتورهای جستجو باعث می‌شود تعداد زیادی [[ویکی‌پدیا:صفحات آینه‌ای|صفحات آینه‌ای]] در نتایج جستجو نمایش داده شوند که همگی معادل هم هستند.
با این وجود برخی از موتورهای جستجوی پیشرفته امکان جستجوی بهتری را در ویکی‌پدیا فراهم می‌کنند:
* [[گوگل]] ویکی‌پدیا را به عنوان بخشی از پایگاه اطلاعاتی خود جستجو می‌کند.
* [[یاهو!]] از ویکی‌پدیا به عنوان بخشی از برنامه جمع‌آوری اطلاعات خود استفاده می‌کند.
* [[کلاستی]] به طور منظم اطلاعات موجود در ویکی‌پدیا را در پایگاه اطلاعات خودش وارد می‌کند و خلاصه‌هایی از آن را برای جستجوی کاربرانش فراهم می‌کند.
* [[کویکا]] فقط ویکی‌ها را جستجو می‌کند، بنا بر این دچار مشکل صفحات آینه‌ای نمی‌شود.

===گوگل===
یک موتور جستجوی شناخته شده‌است و امکان جستجو به اغلب زبان‌های دنیا درآن میسر است. بسیاری از راهنماهای قابل جستجو از اطلاعات این سایت استفاده می‌کنند و البته برای امانت‌داری عبارت «تغذیه شده توسط گوگل» را ذکر می‌کنند.

برای جستجوی ویکی‌پدیا در گوگل می‌توانید از پیوندهای زیر استفاده کنید:

* [http://www.google.com/custom?domains=wikipedia.org&amp;sitesearch=wikipedia.org برای جستجو در کل ویکی‌پدیا]
* [http://www.google.com/custom?domains=fa.wikipedia.org&amp;sitesearch=fa.wikipedia.org برای جستجو فقط در ویکی‌پدیای فارسی]

====پیونددادن به جست‌وجوهای گوگل====
گاهی اوقات پیش می‌آید که شما مثلاً در یک صفحهٔ بحث می‌خواهید به نتایج جستجوی یک عبارت در گوگل پیوندی بدهید. برای این کار کافی است که از دستور گوگل در ویکی‌پدیا به صورت زیر استفاده کنید:
{|
|-
|چیزی که می‌نویسید: &lt;nowiki&gt;[[google:Tipster]]&lt;/nowiki&gt;
|چیزی که می‌بینید: [[google:Tipster]]
|}
اگر می‌خواهید به نتیجه جستجوی ترکیبی از چند کلمه پیوند برقرار کنید، بین آن‌ها علامت + قرار دهید (مثلاً &lt;nowiki&gt;[[google:Black+House]]&lt;/nowiki&gt; برای جستجو کردن Black و House به طور همزمان) و اگر می‌خواهید یک عبارت چند کلمه‌ای را جستجو کنید به جای استفاده از گیومه، باید بین کلمات آن خط تیره بگذارید (مثلاً &lt;nowiki&gt;[[google:White-House]]&lt;/nowiki&gt; برای جستجو کردن «White House».)

=== یاهو! ===

برای جستجوی ویکی‌پدیا در یاهو می‌توانید از پیوندهای زیر استفاده کنید:

* [http://search.yahoo.com/web/advanced?vs=wikipedia.org برای جستجو در کل ویکی‌پدیا با یاهو!]
* [http://search.yahoo.com/web/advanced?vs=wikipedia.org&amp;fl=1&amp;vl=lang_fa برای جستجو فقط در صفحات فارسی با یاهو!]

=== کلاستی ===

کلاستی فقط امکان جستجو در ویکی‌پدیای انگلیسی را به شما می‌دهد. برای این منظور از پیوند زیر استفاده کنید:

* [http://wiki.clusty.com/ برای جستجو در ویکی‌پدیای انگلیسی با کلاستی]

==جستارهای وابسته==
* [[ویکی‌پدیا:دکمهٔ برو]]


{{ویکی‌پدیا-ناقص}}</text></page>