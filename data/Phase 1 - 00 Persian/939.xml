<page><title>دزفول</title><text>{{جعبه شهر ایران
|نام‌رسمی=دزفول
|روی‌نقشه=آری
|عرض‌جغرافیایی=۳۲٫۳۸۱۱
|طول‌جغرافیایی=۴۸٫۳۹۷۴
|تصویر=Dezful dar yek negah.jpg|thumb
|اندازه‌تصویر=۳۰۰
|برچسب تصویر=دزفول
|استان=خوزستان
|شهرستان=دزفول
|بخش=[[بخش مرکزی شهرستان دزفول|مرکزی]]
|دهستان=
|نام‌محلی=دسفیل، دزپیل؛ دسویل
|نام‌های قدیمی= آوان، دژپل، روناش، دژپوهل
|سال‌شهرشدن=
|جمعیت= ۲۴۸٬۳۸۰
|رشدجمعیت=
|تراکم‌جمعیت=
|زبان=[[فارسی]] به [[گویش دزفولی]]
|مذهب= شیعه
|مساحت= نزدیک به ۴۷۶۲ کیلومتر مربع
|ارتفاع=۱۴۳ متر
|میانگین‌دما= ۳ درجه سانتی گراد در زمستان و ۴۹ درجه در تابستان
|میانگین‌بارش‌سالانه= ۴۰۰ میلی‌متر
|شمارروزهای‌یخبندان= ندارد
|شهردار=محمدرضا کرمی‌نژاد
|ره‌آورد= مرکبات، کلوچه‌های دزفولی،{{سخ}}کارهای دستی، [[قلم دزفولی|قلم‌نی]]
|پیش‌شماره=۰۶۱
|| پلاک اتومبیل = {{IRN}}۲۴{{سخ}}{{IRN}}۳۴{{سخ}}(د، ص)
|وب‌گاه=[http://www.dezful.ir/ شهرداری دزفول]
|جمله‌خوشامد= به دزفول، شهر سبز خوزستان، پایتخت مقاومت ایران خوش آمدید
|پانویس=
}}

'''دِزفول''' شهری است در جنوب غربی [[ایران]]، سی‌ویکمین شهر پرجمعیت کشور و مرکز [[شهرستان دزفول]] است که با مساحت نزدیک به ۴۷۶۲ کیلومتر مربع در کنار [[دز|رودخانه دز]] و در بخش‌های [[جلگه|جلگه‌ای]] [[استان خوزستان]] واقع شده است.&lt;ref name="شهرداری دزفول"&gt;[http://dezfulfarda.ir/dezful_info.htm شهرداری دزفول]&lt;/ref&gt;&lt;ref&gt;[http://www.iranicaonline.org/articles/dezful دانشنامهٔ ایرانیکا]&lt;/ref&gt;&lt;ref group="یادداشت"&gt;با برشمردن بخش‌های روستایی آن دارای گستردگی برابر ۷۸۴۴ کیلومتر مربع است.&lt;/ref&gt; جمعیت دزفول طبق سرشماری سال [[۱۳۹۰]] [[مرکز آمار ایران]] ۴۲۰ هزار نفر بوده است. شهر در [[ارتفاع از سطح دریا|ارتفاع]] ۱۴۳ متری از [[سطح آب‌های آزاد|سطح دریا]] و از شهرهای شمالی استان خوزستان است. دزفول به جهت عبور رود دز از این شهر و پیشینه تاریخی‌اش از اهمیت ویژه‌ای برخوردار است.&lt;ref&gt;{{Cite web|url = http://www.farsnews.com/newstext.php?nn=13900901001658|title = جمعیت دزفول 420 هزار نفر است|date = |accessdate = |website = |publisher = |last = |first =}}&lt;/ref&gt;&lt;ref&gt;{{Cite web|url = http://www.jsu.ac.ir/index.aspx?fkeyid=&amp;siteid=1&amp;pageid=793|title = معرفی حوضه آبریز رودخانه دز|date = |accessdate = |website = |publisher = |last = |first =}}&lt;/ref&gt;

این شهر در ۷۲۱ کیلومتری [[تهران]] و ۱۵۵ کیلومتری [[اهواز]] و در۳۰۰ کیلومتری دریا و دارای ۱۴۳ متر ارتفاع قرار دارد.&lt;ref&gt;{{یادکرد وب | نشانی=http://www.mydez.com/fa/dezful/ | عنوان=دزفول در یک نگاه - سیلی ور دزفیل}}&lt;/ref&gt;&lt;ref&gt;[http://www.iransetarehgasht.com/ir/distable.htm ستاره گشت آسمان]&lt;/ref&gt; از لحاظ وسعت دومین شهر بعد از اهواز در استان می‌باشد که از سمت شمال به استان [[لرستان]] و از سمت شرق به شهرستان [[مسجد سلیمان]] و استان [[چهار محال بختیاری]] واز شمال غربی به شهرستان [[اندیمشک]] واز جنوب به شهرستان [[شوشتر]] و [[اهواز]] و از سمت غرب به شهرستان [[شوش]] محدود می‌گردد.&lt;ref&gt;{{یادکرد وب | نشانی=http://dezfulpic.ir/dezful.php | عنوان=مساحت و موقعیت شهرستان دزفول}}&lt;/ref&gt;

دزفول در دامنه‌های [[زاگرس]] میانی جای دارد و پیشینه تاریخی آن به زمان [[ساسانیان]] بازمی‌گردد ولی پیش از ساسانیان هم آباد بوده و بخشی از سرزمین‌های امپراتوری‌های [[تمدن عیلام|ایلام]] و [[هخامنشیان]] به شمار می‌رفته‌است.&lt;ref&gt;{{Cite web|url = http://www.irna.ir/fa/News/81055223/فرهنگی/دزفول_نگین_تاریخی_زاگرس|title = دزفول نگین تاریخی زاگرس|date = |accessdate = |website = |publisher = |last = |first =}}&lt;/ref&gt;{{سخ}}فرهنگ مردم دزفول را می‌توان آمیزه‌ای از فرهنگ کهن خوزستان دانست.&lt;ref&gt;{{یادکرد وب|عنوان =رسوم و باورهایی از مردم دزفول |پیوند =http://www.ettelaat.com/etbarchive/2009/11/11/P6.pdf |ناشر=روزنامه اطلاعات |زبان = فارسی|تاریخ=۲۰ آبان ۱۳۸۸| بازیابی =}}&lt;/ref&gt; مناطق اطراف دزفول در حدود ۵۰۰۰ سال زیستگاه مردم این نواحی بوده است.&lt;ref&gt;{{Cite web|url = http://www.yjc.ir/fa/news/4928655/دزفول-شهری-از-سپیده-دم-تاریخ|title = «دزفول» شهری از سپیده دم تاریخ|date = |accessdate = |website = |publisher = |last = |first =}}&lt;/ref&gt;

دزفول دارای زمستان و پاییزی مدیترانه‌ای بوده و زیست‌بوم سرسبز آن از پایان زمستان تا آغازه‌های بهار بسیار دلپذیر است. این شهر با زیست‌بوم زیبای جلگه‌ای-کوهپایه‌ای و کوهستانی خود در سراسر سال و به ویژه در روزهای [[نوروز]] پذیرای شمار بسیاری از گردشگران است. گرم‌ترین و سردترین ماه‌های سال این شهر به ترتیب تیر و دی می‌باشند. بررسی یک دوره آماری آب و هوایی نشان دهنده آن است که حداقل درجه حرارت دزفول ۲/۱۹ درجه و حداکثر آن ۶/۴۵ [[درجه سانتیگراد]] می‌باشد. وجود دو رودخانه [[دز]] و [[کرخه]] در این شهرستان سبب شده که این شهرستان دارای زمین‌های حاصلخیز خوبی باشد. رودخانه [[دز]] در چند کیلومتر بعد از دزفول به رودخانه [[کارون]] می‌ریزد که این رودخانه از رودخانه‌های پرآب استان خوزستان است و نام دزفول نیز از اسم همین رود گرفته شده است.&lt;ref&gt;{{Cite web|url = http://www.dezful.ir/HomePage.aspx?TabID=4652&amp;site=DouranPortal&amp;lang=fa-IR|title = دزفول، شهر بناهای آجری|date = |accessdate = |website = |publisher = |last = |first =}}&lt;/ref&gt;

دزفول از شهرهایی است که نقش وسیعی در پیروزی [[انقلاب اسلامی ایران]] داشته است. همچنین دزفول در زمان جنگ تحمیلی عراق علیه ایران بارها مورد اصابت موشک‌های دشمن قرار گرفت و از خودگذشتگی‌های این مردم و همچنین اهدا کشته‌های -فراوان این شهر خبرساز شد. ویرانی‌های ناشی از جنگ تحمیلی اکثراً در سال‌های بعد از ترمیم شده است ولی هنوز آثاری از آن دوره برجای مانده است. مقاومت‌های مردم این شهر موجب شد تا دزفول در این دوره به شهر استقامت و [[روز مقاومت دزفول|پایتخت مقاومت ایران]] معروف گردد.&lt;ref&gt;{{یادکرد وب | نشانی=http://jahannews.com/vgliw5a5zt1arqx..bttc2ckz.html | عنوان=دزفول پایتخت مقاومت ایران}}&lt;/ref&gt;&lt;ref&gt;{{یادکرد وب | نشانی=http://ahwaz.irib.ir/-/چهارم-خرداد-؛-«-روز-دزفول،-روز-ملی-مقاومت-و-پايداری-» | عنوان=چهارم خرداد؛ «روز دزفول، روز ملی مقاومت و پایداری»}}&lt;/ref&gt;&lt;ref&gt;{{یادکرد وب | نشانی=http://guilan.irib.ir/-/دزفول-پایتخت-مقاومت-ایران | عنوان=دزفول پایتخت مقاومت ایران}}&lt;/ref&gt;

== نام شناسی ==
«دزپل» یا «دِژپُل» را در گویش بومی «دزفیل» و «دسفیل» گویند و عربی شده آن «دزفول» {{تلفظ|Dezful.ogg}} است. «دژ» به معنی سنگر و سکوی دیدبانی می‌باشد و چنین برمی‌آید که نام دزفول یا دزفیل از نام دژ ساخته شده در کنار پل گرفته شده‌است.&lt;ref&gt;{{یادکرد وب | نشانی=http://www.portal-khz.ir/Default.aspx?tabid=134 | عنوان=معرفی شهرستان دزفول}}&lt;/ref&gt;
گفتنی است یکی از محله‌های کهن شهر دزفول روناش است، (در [[سده چهارم هجری]] قمری شهر دزفول به قصر روناش نیز نامور بوده‌است)، که در دست راست رود دز جای داشته و هنوز ویرانه‌هایی به همین نام نمودار است.&lt;ref&gt;{{یادکرد وب | نشانی=http://www.deznoosh.com/dezful.htm | عنوان=معرفی شهرستان دزفول}}&lt;/ref&gt;

احتمالاً نام دزفول یا «دژپل» از واژهٔ «پل» مشتق شده است؛ و «دز» نیز به معنی قلعه است و منظور دژی است که عده‌ای نگهبان و مأمور برای حفاظت پل در آن زندگی می‌کردند. چنانچه پس از دوران انحطاط [[شوش]] و نیز خرابی [[جندی شاپور]]، برخی مردم این دو شهر به اطراف این دژ پناه آوردند و خانه‌هایی ساختند و به تدریج شهر به وجود آمده است. دزفول در اصل «اندامیش» نام داشته و تا اوایل قرن سیزدهم نیز به همین نام بوده است. معمولاً دژ به معنی قلعه است ولی در اینجا منظور یک دژ طبیعی می‌باشد که در ۴۸ کیلومتری دزفول در کنار رود دز قرار گرفته و یکی ازمهمترین استحکامات کوهستانی ایران به شمار می‌آید.&lt;ref&gt;{{یادکرد وب | نشانی=http://www.mydez.com/fa/dezful/origin/ | عنوان=وجه تسمیه و سوابق تاریخی دزفول}}&lt;/ref&gt;

ابن سرابیون در کتاب [[جغرافیای تاریخی]] سرزمین [[استان خوزستان|خوزستان]] می‌نویسد: دزفول یعنی دژ پل که منظور قلعه پل باشد که در کنار رودخانه دز در جنوب شهر سابق جندی شاپور جا دارد و نیز معروف است که می‌گویند به فرمان [[شاپور اول]] ساخته شده است؛ که به همین مناسبت آن شهر نیز به همین نام موسوم شد.&lt;ref&gt;{{یادکرد وب | نشانی=http://wisgoon.com/pin/5072726/ | عنوان=ویسگون - دِزفول شهری است در نیمروز (جنوب) باختری ایران}}&lt;/ref&gt;

شهر دزفول در اواخر قرن ۶ هجری به نام (دز پول) شهرت داشته است و در تاریخ گزیده [[حمداﷲ مستوفی مکرر]] این نام مکرر بصورت دزپول آمده است.&lt;ref&gt;{{یادکرد وب | نشانی=http://parsi.wiki/dehkhodaworddetail-e086d634c929490fb98b3d05ff4b3d1b-fa.html | عنوان=دزپول}}&lt;/ref&gt;(در صفحات ۵۵۷، ۷۲۵، ۷۵۰، ۷۵۱). در برخی از کتب نام قدیم رودخانه را «زاب یا جندی شاپور» هم نامیده‌اند. برخی از جغرافی دانان و نیز مورخین نام این شهر را روناش و قصر روناش ذکر کرده‌اند و چنین استنباط می‌شود که در قرن چهارم هجری چون ساختمانهای شهر دزفول در دو طرف رودخانه دز گسترش یافته‌اند پس در قسمت شرقی آن قلعه یا دژ قرار گرفته و قسمت غربی رودخانه به نام روناش معروف بوده است.&lt;ref&gt;{{یادکرد وب | نشانی=http://www.ettelaat.com/etiran/?p=24559 | عنوان=روزنامه اطلاعات | دزفول؛ شهری از سپیده دم تاریخ}}&lt;/ref&gt;

[[ابن بطوطه]] دزفول را «دسبول» نامیده و می‌نویسد: «از دروازه‌های شهر یک دروازه به طرف خشکی و بقیه به طرف رودخانه باز می‌شود. در دوطرف رودخانه باغها قرار دارد. عمق رودخانه زیاد است...»&lt;ref&gt;{{یادکرد وب | نشانی=http://www.atitravel.com/m-pagecenter1-pview.aspx?p=368 | عنوان=دزفول}}&lt;/ref&gt;

کهارت می‌نویسد: «قصر الروناش از محله قلعه فعلی (جای همان دژ باستانی) تا [[مسجد جامع دزفول]] را دربرمی‌گرفت. در قرون ۱۱ و۱۰میلادی (سوم وچهارم هجری) این شهر را القنطره (پل) یا القنطره الرومی (پل رومی) می‌نامیدند.»&lt;ref&gt;{{یادکرد وب | نشانی=http://hamgardi.com/place/11541 | عنوان=پل قدیم دزفول (پل رومی، پل اندامش) | old bridge of dezfool}}&lt;/ref&gt;

به دلیل این‌که روناش و دزفول در دو سر رودخانه قرار گرفته بودند، بعضی این دو قسمت را دو شهر جداگانه شمرده و برخی هر دو را دو محله از یک شهر انگاشته‌اند.

=== نام‌های دزفول در گذر تاریخ ===
[[پرونده:Mohammad reza 100 R 1944 (2).jpg|بندانگشتی|250px|تصویر [[پل قدیم دزفول]] پشت [[اسکناس‌های ریالی ایران|اسکناس صد ریالی حکومت پهلوی]]]]
* اَوان(avan): پیشینه دزفول را خاورشناسان ازآن هنگام که این شهر پایتخت عیلامیان بود (حدود ۲۶۰۰پیش از میلاد) و «اوان» خوانده می‌شد، نزدیک به پنج هزار سال پیش برآورد کرده‌اند. در نوشته‌های باستانی پس از طوفان نوح، از شهری به نام آوان نام برده شده است. این شهر، پایتخت تمدّن [[عیلام]] و سرآمد شهرهای مشرق زمین بوده است. کاوشگران غربی در نیم قرن اخیر، پس از مطالعات و تحقیقات فراوان تصریح کرده‌اند که اَوان همان دزفول کنونی است. در این صورت، «دزفول» فعلی یا اوان پنج هزار سال پیش را باید نخستین پایتخت امپراتوری گسترده کشور عیلام دانست.&lt;ref&gt;{{یادکرد وب | نشانی=http://www.iaud.ac.ir/PrintPage.aspx?Page_=form&amp;PageID=21&amp;PageIDF=&amp;lang=1&amp;tempname=masterwebsite&amp;sub=0 | عنوان=دربارهٔ دزفول}}&lt;/ref&gt;&lt;ref&gt;{{یادکرد وب | نشانی=http://hutstar.ir/tag/اوان/اوان.htm | عنوان=نخستین پایتخت امپراتوری عیلام}}&lt;/ref&gt;&lt;ref&gt;{{یادکرد وب | نشانی=http://www.tebyan.net/newindex.aspx?pid=125589 | عنوان=از دژپل تا دزفول}}&lt;/ref&gt;
* دژپل(Dzhpl): از ۱۷۵۰ سال قبل که پل قدیمی دزفول بر رودخانه دز بنا شد، نام این شهر را دژپل گذاشته‌اند. دژپل ازنام همان پل مشتق گردیده است. معمولاً دژ به معنی قلعه است ولی در اینجا منظور یک دژ طبیعی می‌باشد که در ۴۸ کیلومتری دزفول در کنار رود دز قرار گرفته و یکی ازمهمترین استحکامات کوهستانی ایران به شمار می‌آید.&lt;ref&gt;{{یادکرد وب | نشانی=http://www.vajehyab.com/wiki/دژپل | عنوان=دژپل}}&lt;/ref&gt;&lt;ref&gt;{{یادکرد وب | نشانی=http://www.akairan.com/iranshenasi-irangardi/khozestan-didaniha/2014813144634.html | عنوان=از دژپل تا دزفول}}&lt;/ref&gt;
* دزپل(dzpl):پس از دژپل، نام این شهر به دزپل رواج یافت.&lt;ref&gt;{{یادکرد وب | نشانی=http://www.akairan.com/iranshenasi-irangardi/khozestan-didaniha/2014813144634.html | عنوان=دزپل | دزفول}}&lt;/ref&gt;
* قصر روناش(Gasr-o-Rovnas): روناش نام باستانی و پنج هزار ساله ی؛ دژپل؛ یا دزفول از شهرهای کنونی ایران است و نیز پلی که در زمان شاپور اول بر روی رودخانه دز بنا گردید پل روناش یا رعناش نام گذاری شد دژی به همین نام برای پاسداری از این پل بنا گردید که به آن قصر روناش یا رعنا می‌گفتند. نام روناش تا سدهٔ دهم هجری همچنان بر سر زبان‌ها بود تا اینکه در دوران شاه اسماعیل صفوی به؛ رعناش؛ بدل گردید. در حال حاضر نیز به برآمدگیهای ساحل غربی دز رعنا (بدون ش) می‌گویند.&lt;ref&gt;{{یادکرد وب | نشانی=http://ronashdesign.com/fa/تاریخی/ | عنوان=روناش | دزفول}}&lt;/ref&gt;
ابوعبدالله یاقوت بن عبداله حموی رومی بغدادی در کتاب معروف [[معجم البلدان]] پیرامون قصر روناش چنین نوشته است: «روناش شهرستانی از خوزستان است و جایی است که امروز دزپول گفته می‌شود.»
* روناش (Rovnas):این نام تا اوایل قرن دهم ه. ق رواج داشته است تا اینکه سرانجام در سال ۹۱۴ ه. ق در دوره [[صفویه]] و در زمان شاه اسماعیل اول دگرگونی یافته و رعناش (Ranas) گردیده است. در حال حاضر نیز برآمدگی‌های ساحل غربی دز را رعنا (Rana) می‌گویند که (ش) آخر آن حذف شده است.&lt;ref&gt;{{یادکرد وب | نشانی=http://ronashdesign.com/fa/تاریخی/ | عنوان=روناش نام باستانی و پنج هزار ساله ی؛ دژپل؛ یا دزفول از شهرهای کنونی ایران است}}&lt;/ref&gt;
* دزفول(dezful): این نام از قرن ۷ ه. ق در کتاب‌ها دیده می‌شود و تاکنون نیز به این نام مشهور بوده است. این نام عربی شده نام دژپل می‌باشد.&lt;ref&gt;{{یادکرد وب|عنوان = |پیوند =http://www.mydez.com/fa/dezful/origin  |زبان = فارسی| بازیابی =}}&lt;/ref&gt;

== تاریخچه ==
=== شهری از سپیده دم تاریخ ===
برپایه نوشته ایرج افشار (شهرهای ایران) دزفول شهری است که پیشینه آن به چندین هزار سال می‌رسد.
از کهن‌ترین شهرهای [[استان خوزستان]] به شمار می‌رود و از دید [[تاریخ]] و [[فرهنگ]] ویژگی‌های برجسته‌ای دارد. بر پایه گفته‌های کاوشگران باختری در سده‌های گذشته کسانی مانند [[والتر هینتس]] آلمانی، [[آوان]] پایتخت نخستین امپراتوری پهناور کشور [[عیلام]] در دزفول کنونی جای داشته‌است.&lt;ref&gt;[http://dezfulfarda.ir/dezful_info.htm شهردای دزفول]&lt;/ref&gt; [[تپه‌های باستانی]] [[چغامیش]] با دیرینه‌ای نزدیک به ۴۰۰۰ سال پیش از زایش [[مسیح]] که به گفته باستان‌شناسان، گنجینه ارزشمندی از دانستنی‌های سودمند پیرامون رخدادهای زمان باستان از هزاره هفتم پیش از زایش تا شکوفایی تمدن شوش را در بردارند نیز در دزفول جای دارد.&lt;ref name="شهرداری دزفول"/&gt;&lt;ref&gt;[http://www.iranicaonline.org/articles/dezful سایت ایرانیکا]&lt;/ref&gt; از این تپه‌های باستانی آثار ارزشمندی چون نخستین سند دریانوردی جهان، لوح‌های تکامل موسیقی و مهرهای استوانه‌ای چند هزار ساله کشف شده که کلیه این آثار در [[موزه ملی ایران]] و موزه [[مؤسسه شرق‌شناسی شیکاگو]] نگهداری می‌شوند.&lt;ref&gt;{{Cite web|url = http://www.irna.ir/fa/NewsPrint.aspx?ID=80981840|title = آیا کهن‌ترین سند دریانوردی جهان در دزفول است؟|date = |accessdate = |website = |publisher = |last = |first =}}&lt;/ref&gt;

بانو [[هلن کانتر]]، یکی از دست اندرکاران گروه کاوشگری و باستان‌شناسی این گستره، در هنگام یک سخنرانی در تهران پیرامون کاوش‌های انجام گرفته در [[تپه چغامیش]] از دزفول به نام ‹‹شهری از سپیده دم تاریخ›› یاد کرده‌است.&lt;ref&gt;{{یادکرد وب |نویسنده = |نشانی=http://www.yjc.ir/fa/news/4928655/دزفول-شهری-از-سپیده-دم-تاریخ |عنوان= | ناشر = |تاریخ = |تاریخ بازبینی=}}&lt;/ref&gt;&lt;ref&gt;{{یادکرد وب |نویسنده = |نشانی=http://www.dezfulmiras.ir/?page_id=7 |عنوان= | ناشر = |تاریخ = |تاریخ بازبینی=}}&lt;/ref&gt;

تاریخ شهر «دزفول» را خاورشناسان ازآن هنگام که این شهر پایتخت عیلامیان (حدود ۲۶۰۰پیش از میلاد) بود و «اوان» خوانده می‌شد، نزدیک به پنج هزار سال برآورد کرده‌اند. در نوشته‌های باستانی پس از [[طوفان نوح]]، از شهری به نام «اوان» نام برده شده است.
این شهر، پایتخت تمدّن «عیلام» و سرآمد شهرهای مشرق زمین بوده است. کاوشگران غربی در نیم قرن اخیر، ازجمله [[والتر هینتس]] آلمانی، در کتاب خود تحت عنوان «دنیای گمشده عیلام» که به فارسی ترجمه شده، می‌نویسد:

«ممکن است اوان در جایی که امروز دزفول قرار دارد، بوده باشد .»

پس از مطالعات و تحقیقات فراوان تصریح کرده‌اند که اَوان همان دزفول کنونی است. در این صورت، «دزفول» فعلی یا اوان پنج هزار سال پیش را باید نخستین پایتخت امپراتوری گسترده کشور «عیلام» دانست.&lt;ref&gt;{{یادکرد وب|عنوان = |پیوند =http://khouzestan.isna.ir/Default.aspx?NSID=5&amp;SSLID=46&amp;NID=39748  |زبان = فارسی| بازیابی =}}&lt;/ref&gt;

=== دزفول؛ از اسلام تا پایان دوران قاجاریه ===
[[پرونده:Ya'qubfounderofSaffarid.jpg|بندانگشتی|چپ|تندیس یعقوب لیث صفاری در ورودی شمالی دزفول]]
در زمان خلافت [[عمر]] خلیفه دوم، ایران فتح شد و سپاهیان مسلمان وارد خوزستان شدند. [[اهواز]] و [[شوشتر]] به تصرف نیروهای عرب مسلمان درآمد و بعد مسلمین به طرف جندی شاپور حرکت کردند و درگیری چندانی به وجود نیامد و [[گندی شاپور]] نیز به دست اعراب مسلمین افتاد؛ و نیز گویند:در همان سال مسلمین (پس از فتح شوش) روی جندی شاپور لشکر کشیدند. در آن هنگام زرین عبداله در پیرامون آن شهر لشکر زد و سرگرم محاصره آن بود که مدد مسلمین رسید.

لذا جندی شاپور و شوشتر به تصرف نیروهای مسلمان درآمد. دزفول که در آن زمان شامل قلعه و ساختمان‌های اطراف آن بوده است، نیز زیر نظر حاکم جدید یعنی حکام اموی و سپس عباسی که به شوشتر و جندی شاپور گماشته می‌شدند قرار گرفت. تقریباً تا ۲ قرن هر حاکمی که می‌آمد بر دزفول تسلط داشت و سراسر خوزستان به تصرف اعراب درآمده بود. در اواسط سده دوم هجری، دلاوری به نام [[یعقوب لیث]] صفاری که مردی شجاع و نخستین دولتمرد کاردان و با تدبیر بود؛ بدون توجه به عوامل خلافت، علم استقلال برافراشت و نخستین دولت مستقل ایرانی را پایه‌گذاری کرد و خوزستان را نیز به کانون آزادی خواهان ایران تبدیل کرد. محمد واصل در جنگ با یعقوب لیث شکست خورد و مورد تعقیب قرار گرفت و وی بر اموال و ذخائر او دست یافت.

بعد از درگذشت یعقوب او را در [[گندی شاپور]] یعنی در ۱۲کیلومتری دزفول به خاک سپردند. (ببینید :[[آرامگاه یعقوب لیث]] صفاری) و فرمان حکومت مناطقی از ایران از جمله خوزستان و دزفول در زیر حاکمیت خاندان صفاری باقی ماند.

[[شاه اسماعیل صفوی]] در سال ۹۱۴ هجری به [[هویزه]] رفت و حکمران آنجا را مغلوب و عده کثیری از مشعشعیان را کشت و سرزمین‌های آنها را به تصرف خود درآورد. پس از تسلط نیروهای شاه اسماعیل صفوی بر خوزستان حکومت شوشتر و دزفول به شیخ محمد و حاج محمد پسران ملا قوام‌الدین که به خاندان رعناشی معروف بودند سپرده شد.

در زمان [[فتحعلیشاه]] قاجار که بخش شمالی خوزستان یعنی شوشتر و دزفول زیر نظر حکمران کرمانشاهان قرار گرفت و [[محمدعلی میرزای دولتشاه]] پسر فتحعلی شاه که یکی از شاهزادگان توانای قاجار بود، اسداله خان بختیاری را که شورش کرده بود پس از آمدن به خوزستان مطیع خود کرد مجدداً ناآرامی‌های پراکنده‌ای هم صورت گرفت تا اینکه در سال ۱۲۶۶ ه. ق [[ناصرالدین شاه]]، اردشیر میرزا را به خوزستان فرستاد و او ابتدا دزفول و سپس شوشتر را از چنگ شورشیان درآورد.&lt;ref&gt;{{یادکرد وب|عنوان = |پیوند =http://www1.jamejamonline.ir/newstext.aspx?newsnum=100931261244  |زبان = فارسی| بازیابی =}}&lt;/ref&gt;

=== دزفول در زمان جنگ ایران و عراق ===
[[پرونده:Hamle moshaki dezful.JPG|بندانگشتی|چپ| ویرانه‌های یک خانه پس از موشک باران دزفول توسط رژیم بعث]]
با آغاز [[جنگ ایران و عراق]]، دزفول یکی از شهرهایی بود که بیش از ۱۶۰ بار به آن یورش موشکی شد. این حملات به قدری زیاد بود که اعراب نام (بلد الصواریخ) به معنی شهر موشک‌ها را به دزفول دادند. دزفول به عنوان شهری که جزء اهداف اصلی حملات موشکی عراق بود شناخته می‌شده و در ترتیب ابجد موشک‌های عراقی همیشه (الف) دزفول بوده است. مردم دزفول با وجود موشک‌باران شدید همچنان مقاومت می‌کردند و نماز جمعه دزفول هر هفته با حضور مردم و رزمندگان اقامه می‌شد.&lt;ref&gt;{{یادکرد وب | نشانی=https://fa.wikipedia.org/wiki/روز_مقاومت_دزفول | عنوان=روز مقاومت دزفول}}&lt;/ref&gt; در تاریخ ۳۱ شهریور ۱۳۵۹ هواپیماهای عراقی در نخستین روز جنگ به شیوه [[نیروی هوایی ارتش]] [[اسراییل]] در [[جنگ شش‌روزه]] به پایگاه‌های [[نیروی هوایی ایران]] یورش بردند. [[پایگاه چهارم شکاری دزفول]] (پایگاه وحدتی) یکی از این پایگاه‌ها بود.&lt;ref&gt;[http://www.bbc.co.uk/persian/iran/2010/09/100916_iran_iraq_war_image_map.shtml#dezful بی‌بی‌سی فارسی]&lt;/ref&gt;

پس از آن نیروهای عراقی بارها به شهرهای دزفول و اندیمشک با بمب و موشک یورش بردند دزفول در جنگ هشت ساله ۲٬۶۰۰ کشته داشت. پس از جنگ به پاس پایداری مردم دزفول، این شهر، شهر نمونه نامیده شد.&lt;ref&gt;{{یادکرد وب | نشانی=http://jamejamonline.ir/online/1660266135081512941 | عنوان=شهری که سه هزار بار بمباران شد + عکس}}&lt;/ref&gt;

==== چهارم خرداد، نماد مقاومت ایران ====
به پاس مقاومت و پایداری مردم دزفول در طول هشت سال [[جنگ ایران و عراق]]، چهارم خرداد در [[تقویم ملی ایران]] از سال ۱۳۹۰ به عنوان [[روز مقاومت دزفول|روز مقاومت و پایداری]]، روز دزفول نام گذاری شده است.&lt;ref&gt;{{یادکرد وب | نشانی=http://www.irna.ir/fa/News/81602194/ | عنوان=معاون فرماندار دزفول:چهارم خرداد نماد مقاومت و پایداری ملت ایران است}}&lt;/ref&gt;

== جغرافیا ==
=== موقعیت جغرافیایی ===
[[پرونده:Dezful-ostan.jpg|بندانگشتی|دزفول در بین شهرهای استان خوزستان]]
شهرستان دزفول از دید جغرافیایی در درازای جغرافیایی ۴۸ درجه و ۲۴ دقیقه خاوری و پهنای جغرافیایی ۳۲ درجه و ۲۲ دقیقه شمالی گسترده شده‌است و بلندای آن از روی دریا ۱۴۰ متر می‌باشد.&lt;ref&gt;{{Cite web|url = http://maps.wikivoyage-ev.org/w/geomap.php|title = وبسایت ژئودهی|date = |accessdate = |website = |publisher = |last = |first =}}&lt;/ref&gt;
{{موقعیت جغرافیایی
| مرکز = دزفول
| شمال =[[اندیمشک]]
| شمال شرقی = [[سردشت]] و [[شهیون]]
| شرق = [[شوشتر]] و [[گتوند]]
| جنوب شرقی =[[شوشتر]]
| جنوب =[[شوش]] و [[اهواز]]
| جنوب غربی =[[شوش]]
| غرب =[[شوش]]
| شمال غربی =[[دهلران]]
| تصویر =}}

=== اقلیم ===
دزفول مانند بیشتر شهرهای خوزستان دارای آب و هوای گرم و شرجی است و تابستانی گرم و زمستانی مدیترانه‌ای دارد. میانگین بارش سالانه باران ۴۰۰ میلی‌متر و میانگین دما ۳ [[درجه سانتی‌گراد]] در زمستان و ۴۹ درجه سانتی‌گراد در تابستان است.&lt;ref&gt;{{Cite web|url = http://www.dezful.ir/HomePage.aspx?TabID=4652&amp;site=DouranPortal&amp;lang=fa-IR|title = دزفول|date = |accessdate = |website = |publisher = |last = |first =}}&lt;/ref&gt;

{{آب و هوا
|location = دزفول
|Jan_Hi_°C = ۱۴ |Jan_REC_Hi_°C = ۲۳
|Feb_Hi_°C = ۱۸ |Feb_REC_Hi_°C = ۳۰
|Mar_Hi_°C = ۲۲ |Mar_REC_Hi_°C = ۳۲
|Apr_Hi_°C = ۲۸ |Apr_REC_Hi_°C = ۳۷
|May_Hi_°C = ۳۶ |May_REC_Hi_°C = ۴۷
|Jun_Hi_°C = ۴۱ |Jun_REC_Hi_°C = ۴۸
|Jul_Hi_°C = ۴۳ |Jul_REC_Hi_°C = ۴۸
|Aug_Hi_°C = ۴۲ |Aug_REC_Hi_°C = ۴۸
|Sep_Hi_°C = ۴۰ |Sep_REC_Hi_°C = ۴۵
|Oct_Hi_°C = ۳۲ |Oct_REC_Hi_°C = ۴۰
|Nov_Hi_°C = ۲۴ |Nov_REC_Hi_°C = ۳۳
|Dec_Hi_°C = ۱۷ |Dec_REC_Hi_°C = ۲۶
|Year_Hi_°C = ۳۰ |Year_REC_Hi_°C =۴۸
|Jan_Lo_°C = ۷ |Jan_REC_Lo_°C = -۳
|Feb_Lo_°C = ۸ |Feb_REC_Lo_°C = -۲
|Mar_Lo_°C = ۱۲ |Mar_REC_Lo_°C = -۲
|Apr_Lo_°C = ۱۷ |Apr_REC_Lo_°C = ۶
|May_Lo_°C = ۲۳ |May_REC_Lo_°C = ۱۲
|Jun_Lo_°C = ۲۷ |Jun_REC_Lo_°C = ۱۷
|Jul_Lo_°C = ۲۸ |Jul_REC_Lo_°C = ۲۰
|Aug_Lo_°C = ۲۸ |Aug_REC_Lo_°C = ۱۶
|Sep_Lo_°C = ۲۴ |Sep_REC_Lo_°C = ۱۲
|Oct_Lo_°C = ۱۸ |Oct_REC_Lo_°C = ۵
|Nov_Lo_°C = ۱۱ |Nov_REC_Lo_°C = ---
|Dec_Lo_°C = ۹ |Dec_REC_Lo_°C = -۲
|Year_Lo_°C =۱۸ |Year_REC_Lo_°C = -۳
|Jan_Precip_mm = ۷
|Feb_Precip_mm = ۶
|Mar_Precip_mm = ۵
|Apr_Precip_mm = ۳
|May_Precip_mm = ۱
|Jun_Precip_mm = ---
|Jul_Precip_mm = ---
|Aug_Precip_mm = ---
|Sep_Precip_mm = ۱
|Oct_Precip_mm = ۱
|Nov_Precip_mm = ۲
|Dec_Precip_mm = ۶
|Year_Precip_mm =۳۲
|source =سایت ودربیس&lt;ref name="climate"&gt;{{یادکرد وب
| نشانی = http://www.weatherbase.com/weather/weather.php3?s=059704&amp;refer=
| عنوان = آب و هوای دزفول
| تاریخ بازدید = ۲۷ آوریل ۲۰۱۰
| ناشر = وب‌گاه [[ودربیس]]
| زبان = انگلیسی}}&lt;/ref&gt;
|accessdate = آوریل ۲۰۱۰}}

=== رودخانه‌ها ===
مهمترین رودخانه دزفول، رود [[دز]] می‌باشد که از کوه‌های زاگرس سرچشمه می‌گیرد و پس از عبور از سد دز از میان شهر می‌گذرد و تاکنون ۵ پل بر روی آن ساخته شده است. همچنین در ساحل رودخانه پارک‌ها و تفریحگاه‌هایی ساخته شده که از [[جاذبه‌های گردشگری]] شهر به شمار می‌روند؛ و همچنین رودخانه کرخه که از مناطق میانی و جنوب غربی رشته کوه‌های زاگرس در نواحی غرب و شمال غرب کشور سرچشمه گرفته و پس از طی مسافتی در حدود ۹۰۰ کیلومتر در امتداد شمال به جنوب، سرانجام در مرز مشترک ایران و عراق به مرداب هورالعظیم می‌رسد.&lt;ref&gt;{{Cite web|url = http://www.jsu.ac.ir/index.aspx?fkeyid=&amp;siteid=1&amp;pageid=793|title = حوضه رودخانه دز|date = |accessdate = |website = |publisher = |last = |first =}}&lt;/ref&gt;

== مردم شناسی ==
=== جمعیت ===
شهرستان دزفول بعد از [[اهواز]] دومین شهرستان پرجمعیت استان [[خوزستان]] این شهر برپایه سرشماری سال ۹۰ باداشتن شماری برابر با ۴۲۰ هزار نفر تن&lt;ref&gt;{{سرشماری ۱۳۹۰|06}}&lt;/ref&gt; سی و یکمین شهر بزرگ کشور بوده‌است. اکثریت مردم دزفول، دزفولی هستند و بقیه، [[لر]]، [[مردم بختیاری]] می‌باشند.

=== زبان ===
{{نوشتار اصلی|گویش دزفولی}}
مردم دزفول به [[گویش دزفولی]] که از گویش‌های زبان فارسی است سخن می‌گویند. این لهجه شامل دو گویش عمدهٔ حیدرخانه و صحرابدری است. لهجهٔ غالب دزفول حیدرخانه است که به عنوان مثال فعل «مُردَم» را به صورت «مُردُم» تلفظ می‌کنند.{{مدرک}} گویش‌های [[لری بختیاری]] و [[لری خرم‌آبادی]] نیز در نزد شماری از مردم این شهر به کار می‌رود.&lt;ref&gt;{{یادکرد وب |نویسنده = |نشانی=http://www.dezful.ir/HomePage.aspx?TabID=4652&amp;Site=DouranPortal&amp;Lang=fa-IR|عنوان=زبان مردم دزفول | ناشر =پورتال رسمی شهرداری دزفول}}&lt;/ref&gt;

=== دین و مذهب ===
اکثر مردم شهر دزفول [[مسلمان]] و پیرو مذهب [[شیعه]] هستند. تمامی مراسمات مهم شیعیان در دزفول صورت می‌گیرد از جمله جشن نیمه شعبان، عزاداری‌های محرم، روزه‌داری در رمضان و دیگر مراسمات.&lt;ref&gt;{{یادکرد وب | نشانی=http://www.irna.ir/fa/News/81799821/ | عنوان=پرچم عزای حسینی در دزفول افراشته شد}}&lt;/ref&gt;&lt;ref&gt;{{یادکرد وب | نشانی=http://www.irna.ir/fa/News/81198506/معارف/دزفول_در_آستانه_نیمه_شعبان_غرق_در_جشن_و_شادی_است | عنوان=دزفول در آستانه نیمه شعبان غرق در جشن و شادی است}}&lt;/ref&gt;

=== مشاهیر و اهالی دزفول ===
==== مشاهیر علوم اسلامی و عارفان ====
[[اسماعیل قصری]] (عارف بزرگ قرون ابتدایی اسلام)، صدرالدین [[کاشف دزفولی]] (عالم دینی و عارف)

==== سیاست‌مداران و سرشناسان ====
* [[سید احمد آوایی]] (مؤسس [[سپاه پاسداران]] در دزفول، از مؤسسین [[حزب‌الله لبنان]]، کاردار اسبق ایران در سوریه، قائم مقام اسبق [[بنیاد تعاون سپاه]] پاسداران، نماینده مردم دزفول در دوره‌های هفتم و هشتم مجلس شورای اسلامی)
* [[غلامعلی رشید]] (جانشین رئیس کل نیروهای مسلح)
* [[سید علیرضا آوایی]] (رئیس کل دادگستری استان تهران)
* [[محمدرضا مخبر]] دزفولی (دبیر شورای عالی انقلاب فرهنگی)
* [[سید احمد زرهانی]] (نماینده [[دوره اول مجلس شورای اسلامی]]، معاون اسبق وزیر آموزش و پروش و رئیس سابق [[سازمان حج و زیارت]] کشور، ریاست فعلی [[سازمان سما]])
* [[عزت‌الله ضرغامی]] (رئیس پیشین [[سازمان صدا و سیما]] [[جمهوری اسلامی]] ایران)
* دکتر [[محمدعلی رامین]] (مشاور محمود احمدی‌نژاد)
* [[غلامرضا فروزش]] (وزیر سابق جهاد سازندگی)
* [[شکرالله پاک‌نژاد]] (از بنیان گذاران [[جبهه دموکراتیک ملی ایران]])
* [[عبدالحسین خسروپناه]] (پژوهشگر فلسفه دین و رئیس مؤسسه پژوهشی حکمت و فلسفه)

==== ادبیات، هنر و موسیقی ====
[[احمد محمود]] (داستان‌نویس)،حبیب اله نظیری دزفولی (نویسنده و محقق امور دینی و شاعر)، [[ابوتراب جلی]] (شاعر و طنزپرداز)، [[سیاوش قمیشی]] (خواننده و آهنگساز) عبدالکریم پاک‌سیرت (خواننده و پژوهشگر موسیقی)، [[علی الهیاری]] (فیلم‌بردار و بازیگر)، [[شهاب‌الدین عادل]] (عکاس، مستندساز، پژوهشگر و استاد سینما و عکاسی و عضو هیئت علمی [[دانشکده سینما تئاتر]] و ریاست دانشکدهٔ سینما تئاتر)، [[صادق آهنگران]] (مداح)، [[نعمت‌الله آغاسی]] (خواننده)، [[عبدالنقی افشارنیا]] نوازنده نی، [[مانده]] میوه چی (خواننده)، [[فرامرز آصف]] (خواننده و ورزشکار رشته پرش سه گام مدال آور برنز [[بازیهای آسیایی]] ۱۹۷۴)،

==== ورزشکار ====
[[محمد موسوی عراقی]] (والیبالیست)، [[کریم قنبری]] (مربی فوتبال)، [[حجت زادمحمود]] (فوتبالیست)، [[روح‌الله بیگدلی]] (فوتبالیست)، [[عبدالرضا جوکار]] (وزنه بردار تیم ملی جانبازان، قهرمان چندین دوره پارا المپیک)، [[عبدالله کرمی]] (بازیکن تیم‌های فوتبال [[فولاد خوزستان]] و سپاهان اصفهان)

== فرهنگ ==
=== آداب و رسوم ===
==== بیرق زنون ====
از گذشته‌های دور و در شب [[عید قربان]]، رسمی تحت عنوان بیرق زدن که موسوم به بیرق زنان یا بیرق زنون می‌باشد، رایج و متداول است. در این رسم به تعداد افراد خانواده حاجی، بیرق‌های کوچکی که مثلثی شکل هستند، تهیه می‌شود و پایه هر یک از این بیرق‌ها که شبیه پرچم می‌باشد دارای طول‌های مختلفی است. مثلاً طول اولین بیرق از یک یا ۱/۵ یا متر شروع شده و به نسبت افراد کوتاه‌تر می‌شود. یعنی به اندازه سن افراد خانواده برای هر یک از افراد، یک بیرق زده می‌شود که رنگ آنها سفید و سبز است. رنگ سفید که بیرق بزرگ است، برای حاجی یا پدر خانواده است. اگر زن و مرد هر دو به خانه خدا مشرف شده باشند، برای هر دو نفر آنها دو بیرق سفید که باز هم طول پایه بیرق زن کمی کوتاه‌تر از بیرق مرد نصب می‌شود و سپس به تعداد اولاد هر خانواده بیرق تهیه شده و در شب عید قربان که در دزفول به شب بیرق زنان معروف است، همه فامیل و بستگان و آشنایان در منزل حاجی جمع شده و پس از صرف شام و پذیرایی به اجرای مراسم مداحی و دعاخوانی توسط مداحان اقدام به نصب بیرق‌ها در پشت بام می‌کنند. پس از نصب هر بیرق و ذکر نام وی که همراه با خواندن اشعار محلی به گویش دزفولی است صلوات فرستاده و برای سلامتی آنان دعا می‌کنند. این رسم تا پاسی از شب عید قربان در منازل و خانواده‌ها ادامه داشته و مردم به جشن و شعرخوانی می‌پردازند. این رسم کهن تا به امروز در دزفول استمرار داشته است.

==== دست رزون ====
دست رزون یا حنابندان یکی از آداب و رسوم عروسی در نزد اقوام ایرانی و مردم دزفول می‌باشد. جشن حنابندان که به تعبیری آخرین رسم از آداب عروسی ایرانی می‌باشد، جشنی است که در واقع مراسم خداحافظی عروس بوده و در آخرین شب اقامت عروس به طور رسمی در خانه پدری برگزار می‌گردد.
«حنا از جنت است» و اثری از بهشت و نشانه‌ای از شادی، مهر و نیکبختی دارد. این باوری است که ایرانیان باستان داشتند و هنوز هم پابرجاست.

در دزفول یک روز قبل از عروسی جهیزیه عروس را به خانه داماد برده ودر طی این روز مراسم حنا بندان را برگزار می‌کنند به این صورت که دست و پای عروس و داماد را حنا زده و دختران دم بخت باقی‌مانده حنای عروسی را به نیت خوش‌یمنی به دست و پای خود می‌زنند به این رسم در دزفول «دست رزون» می‌گویند.

==== مراسم محرم در دزفول ====
در روز نهم و دهم یعنی [[تاسوعا]] و [[عاشورا]] مراسم خاص در دزفول برگزار می‌کند، بدین صورت که در این روزها مردم سه بار مجزا به طور کامل با هیئت‌های بزرگ خود بیرون می‌آیند و عزاداری می‌کنند. در دزفول بیش از صد هیئت عزاداری وجود دارد و شهر به دو قسمت تقسیم می‌شود که عصر تاسوعا تمامی قسمت جنوبی شهر به طرف قسمت شمالی شهر حرکت می‌کنند و در عصر عاشورا تمامی قسمت شمالی شهر به طرف قسمت جنوبی شهر حرکت می‌کنند و در خیابان‌های اصلی شهر عزاداری می‌کنند.

در صبح عاشورا نیز همه مردم شهر و هیئت‌ها به محلی مشخص به نام [[رودبند]] حرکت می‌کند و با گذراندن مسیر خاص سنتی خود که سال‌ها پیش رسم بوده، علم‌های بزرگی را آرایش می‌کنند و آنها را بر سر شانه خود حمل می‌کنند تا به امامزاده رودبند ببرند و در مقابل امامزاده به رقصاندن این علم‌ها می‌پردازند که به این کار «علم‌یراق» گفته می‌شود. برای تزئین علم‌ها از شال‌های رنگی سبز، سیاه و یا سفید استفاده می‌کنند و طول برخی از این علم‌ها به ۱۲ متر می‌رسد.

از دیگر رسوم محرم مراسم چوب‌بازی است که نمادی از صحنه جنگ است و به‌صورت نمایشی همراه با طبل، دهل، صدای شیپور و سرنا در جلو تکایا و در محله‌های عزاداری صورت می‌گیرد. در این مراسم عده‌ای از مردان به دو گروه تقسیم می‌شوند و با چوب، سپر و شمشیر و زره با یکدیگر به مبارزه نمایشی می‌پردازند.

مراسم چلاب زنی و مراسم شبیه خوانی از دیگر مراسم است. در این مراسم عدهای بازیگر در نقش‌های مختلف، شخصیت‌های مهم تاریخ کربلا را به نمایش می‌گذاشتند. تمامی متن به صورت شعر با لحن و آهنگ خاص و بعضاً همراه با نوحه خوانده می‌شود. این شخصیت‌های مهم تاریخ در صبح تاسوعا با گهواره‌ای از علی اصغر در کنار عزاداران حرکت می‌کنند و مردم نذر خود را به گهواره علی اصغر نذری می‌دهند مرثیه می‌خوانند و مردم هم به عنوان اینکه آن‌ها شخصیت واقعی هستند یا نفرین می‌کنند یا دعا می‌خوانند.

=== سینما ===
شهر دزفول دارای سه سینما است که یکی از آنها جهت بازسازی از سال ۸۶ بسته شده است. مجتمع فرهنگی سینمایی اصلی‌ترین سینمای دزفول است که معماری سنتی دارد. دیگر سینماهای دزفول سینما مهتاب هستند.

=== کتابخانه ===
شهر دزفول داری کتابخانه‌های متعددی است که از جمله آنها کتابخانه عمومی مخبر، رودبند، غدیر، امام خمینی، شهدای صفی آباد، بوعلی سینا، شاه رکن الدین، فتح المبین، آزادگان، دکتر پاشا، امام حسن مجتبی، شهید زمانی و شهدای سردشت هستند.

== رسانه‌ها ==
[[رادیو دزفول]] که بخشی از مجموعه [[صدا و سیمای جمهوری اسلامی ایران]] است، این رادیو در آبان ماه سال ۱۳۵۹ تأسیس شد و هم اینک روزانه بین ۵ تا ۷ ساعت برنامه به زبان فارسی و گویش دزفولی پخش می‌کند. این برنامه‌ها در قالب برنامه‌های فرهنگی، اجتماعی، خبری، محلی و ورزشی هستند. این رادیو شهرهای دزفول، اندیمشک و شوش را پوشش می‌دهد.

== اقتصاد ==
=== کشاورزی ===
دزفول یکی از قطب‌های مهم [[کشاورزی]] ایران است. خاک حاصلخیز و آب کافی شرایط مناسبی را برای کشت [[مرکبات]]، [[صیفی جات]] و گل و گیاه فراهم کرده است. مرکبات دزفول بخصوص [[پرتقال]] از سالمترین و مرغوب‌ترین نوع مرکبات کشور محسوب می‌شوند. دزفول از نظر تولید گل‌های [[رز]] و مریم در کشور بالاترین رتبه را داراست. بخش عمده‌ای از تولیدات گل دزفول به سایر استان‌ها و خارج از کشور صادر می‌شوند.&lt;ref name="tabnak.ir"&gt;{{یادکرد وب|عنوان = |پیوند =http://www.tabnak.ir/fa/news/352874/کهن‌ترین-سند-دریانوردی-جهان-در-دزفول  |زبان = فارسی| بازیابی =}}&lt;/ref&gt;

کشاورزی در دزفول سابقه‌ای تاریخی دارد. بخش غیر کوهستانی دزفول پرآب‌ترین منطقه کشاورزی [[استان خوزستان]] است. این امر موجب رونق کشاورزی در این شهرستان شده است و دزفول را به عنوان یکی از قطب‌های کشاورزی استان مطرح نموده است. شهرستان دزفول از خاک بسیار مرغوب، هوای مناسب و آب فراوان با شبکه‌های مدرن آبیاری، وجود مرکز تحقیقات کشاورزی صفی آباد با سابقه ۵۲ ساله و نیز دو شرکت بزرگ کشت و صنعت شهید بهشتی و شهید رجایی، برخوردار است.&lt;ref&gt;{{یادکرد وب | نشانی=http://www.mydez.com/fa/dezful/agriculture/ | عنوان=کشاورزی در دزفول}}&lt;/ref&gt;

دشت پربار دزفول و گذر رودخانه های پر آبی مانند [[دز]] و [[کرخه]] سبب شده که بیشتر فراورده‌های کشاورزی مانند [[گندم]]، [[جو (گیاه)|جو]]، برنج، دانه‌های روغنی، چغندر، [[مرکبات]]، صیفی جات، گیاهان زینتی و پرورش انواع دام و طیور و آبزیان به شیوه مدرن انجام می شود به طوری که قریب به ۶۷ محصول مختلف در این شهرستان پرورش و تولید می‌شود که از حیث تنوع در کشور بی‌نظیر است. همچنین ۲۰ گونه مختلف مرکبات و ده گونه از گیاهان زینتی پرورش و تولید می‌شود و مجموع میزان تولیدات شهرستان دزفول بیش از ۲ میلیون تن است.&lt;ref&gt;{{یادکرد وب|عنوان =دزفول پیشگام در عرصه تولید محصولات کشاورزی در استان خوزستان |پیوند =http://www.iana.ir/keshavarzi/item/2199-1.html  |زبان = فارسی| بازیابی =}}&lt;/ref&gt;

=== صنایع دستی ===
[[قلم نی]] دزفول یکی از کالاهای مهم تجاری است که از سیصد سال قبل در دزفول کشت می‌شود و به عنوان مرغوب‌ترین قلم نی در سطح ملّی و جهانی شناخته می‌شود.{{مدرک}} قلم نی دزفول در گذشته به کشورهایی مثل [[ترکیه]] و [[چین]] صادر می‌شد و اکنون نیز به اغلب شهرهای ایران صادر می‌شود.&lt;ref name="tabnak.ir"/&gt;&lt;ref&gt;{{یادکرد وب|عنوان =تاریخچه قلم نی دزفولی |پیوند =http://ghalamneydez.ir/تاریخچه-قلم-نی-دزفولی/|زبان = فارسی| بازیابی =}}&lt;/ref&gt;
[[پرونده:Bazar dezful.jpg|بندانگشتی|px 250| نمایی از تراش بدنه [[قلیان]] بدست یک سازنده قلیان در [[بازار کهنه (دزفول)]]]]
ابزارهای دست ساز چوبی مانند زیرقلیان، [[قلیان]]، شمعدان، چوب لباسی، نمکدان و... از سازه‌های دستی شهرستان دزفول به‌شمار می‌آیند. یکی دیگر از سازه‌های دستی این شهر کارهای دستی بر روی فلزها است که از آن میان می‌توان [[ورشوسازی]]، قلم‌زنی روی [[طلا|زر]] و سیم و زرگری را نام برد.
در کارگاه‌های ورشو سازی بازار کهنه دزفول ابزار چای‌خوری و سینی و آتشدان ساخته می‌شود. [[نمدمالی]]، [[خراطی]]، [[کپوبافی]] و گیوه دوزی&lt;ref name=":0"&gt;[http://www.dezfulpic.com دزفول را بیشتر بشناسید... شهرخمون دزفیل (شهر ما دزفول)]&lt;/ref&gt; نیز از دیگر سازه‌های این شهر به شمار می‌آیند.

=== هتل‌ها و مراکز اقامتی ===
دزفول دارای دو [[هتل]] سه ستاره است که عبارتند از:
* هتل زیگورات (معروف به هتل جهانگردی)
* هتل دز (معروف به سوم شعبان) یکی از [[کاخ|کاخ‌های]] [[محمدرضا شاه پهلوی|محمدرضا پهلوی]]
* هتل طاووس (این هتل در دست ساخت است و در سال ۱۳۹۵ بازگشایی خواهد شد)

=== ره آوردهای دزفول (سوغات دزفول) ===
انواع کلوچه خرمایی، کلوچه شکری، کلوچه نمکی، لوزی شکری و نان شیر، معجون کنجد، ارده، شیره (سیلون)، نان کنجدی، قرص نعناع، مرکبات از جمله پرتقال و انواع صنایع دستی&lt;ref name=":1"&gt;{{یادکرد وب|عنوان =صنایع دستی و سوغات دزفول |پیوند =http://www.dezfulmiras.ir/?cat=8 |زبان = فارسی| بازیابی =}}&lt;/ref&gt;&lt;ref name=":2"&gt;{{یادکرد وب|عنوان =گزارش تصویری از سوغات دزفول|پیوند =
http://www.yjc.ir/fa/news/4308975/گزارش-تصویری-از-سوغات-دزفول |زبان = فارسی| بازیابی =}}&lt;/ref&gt;.

=== غذاهای محلی دزفول ===
{{چندستونه|۳}}
* شوربا
* حریسه
* باقله توحه
* شلّی ارده
* آش ارده
* ماسووا
* بنگو
* حمیس توله
* برشک
* برونی
* اوپیوزی
* عمرپیاز
* دنده رو
* صندلی سلطون
* قلیه&lt;ref name=":3"&gt;{{یادکرد وب|عنوان = |پیوند =http://www.ordup.com/cities/5/دزفول  |زبان = فارسی| بازیابی =}}&lt;/ref&gt;
{{پایان چندستونه}}

== گردشگری ==
=== جاذبه‌های طبیعی ===
[[پرونده:Shevi.jpg|بندانگشتی|300 px|[[آبشار شوی]]]]
[[آبشار شوی]] یکی از بزرگ‌ترین و زیباترین [[آبشارهای ایران]] در رشته‌کوه‌های زاگرس و در منطقه سردشت از توابع دزفول قرار گرفته است، همچنین [[دریاچه شهیون]] به عنوان یکی از زیباترین دریاچه‌های کشور در شمال شهرستان دزفول و در منطقه‌ای کوهستانی با طبیعت زیبا قرار گرفته است.

عبور رود [[دز]] به عنوان یکی از زلال‌ترین و پرآب‌ترین رودهای کشور از میان شهرستان دزفول باعث شده که در ساحل این رود، پارک‌ها و تفریحگاه‌های ساحلی متعددی ساخته شود که از جمله محبوب‌ترین آنها [[تفریحگاه ساحلی دز (علی کله)]] است که بخصوص در فصول بهار و تابستان گردشگران زیادی را از سطح شهرستان و شهرستان‌های مجاور به خود جذب می‌کند.

یکی دیگر از جاذبه‌های طبیعی شهرستان دزفول که در منطقه سردشت و شمال دزفول واقع شده، [[سالن کوه]] است که علاوه بر وجود جاذبه‌های کم‌نظیر طبیعی نظیر سیاه چاله، دشت لاله‌های واژگون و غارها و چشمه‌ها مکانی مناسب برای علاقه‌مندان به ورزش [[کوهنوردی]] است.

از دیگر جاذبه‌های طبیعی شهرستان دزفول، [[پارک ملی دز]] است. این پارک، یکی از [[پارک‌های ملی ایران]] به حساب می‌آید که در شمال [[استان خوزستان]] و در محدوده شهر [[میانرود]] از توابع شهرستان دزفول واقع است. وجود حیات وحش غنی در کنار چشم‌اندازهای زیبا نظیر رودخانه، تالاب، این منطقه را به یکی از چشم اندازهای مهم [[استان خوزستان]] بویژه از لحاظ پرنده نگری تبدیل کرده است. این جنگل‌ها یکی از زیستگاه‌های مهم گونه نادر [[گوزن زرد ایرانی]] است.

=== جاذبه‌های تاریخی ===
[[پرونده:Poleghadim-dezful.jpg|300px|بندانگشتی|پل باستانی دزفول در۱۲۰ سال پیش]]
[[پرونده:Bazar ghadim dezful.jpg|بندانگشتی|250 px|[[بازار کهنه (دزفول)]] در سال ۱۳۵۷]]
نامی‌ترین سازه تاریخی دزفول «[[پل قدیم (دزفول)|پل قدیم]]» دزفول است که [[شاپور نخست]] [[ساسانی]] به کمک زندانیان رومی آن را بر روی رود دز ساخت است از این رو پل رومی نیز خوانده می‌شود. این پل پیشینه‌ای نزدیک به ۱۷۰۰ سال دارد.

همچنین کشف آثاری همچون [[تپه چغامیش|تپه‌های چغامیش]] سبب شده که دزفول را شهری از سپیده دم تاریخ بنامند.
[[پرونده:Ancient Grinders in Dez River.jpg|بندانگشتی|250 px|[[آسیاب‌های آبی دزفول]]]]

[[آسیاب‌های آبی دزفول]]، [[مسجد جامع (درزفول)|مسجد جامع دزفول]]، [[بازار کهنه (دزفول)|بازار قدیم دزفول]]، [[آرامگاه یعقوب لیث|آرامگاه «یعقوب لیث صفاری شهریار ایرانی»]]، [[تپه چغامیش|تپه‌های چغامیش]]، [[گندی‌شاپور (شهر)|شهر باستانی جندی شاپور]] و [[دانشگاه گندی‌شاپور|دانشگاه جندی شاپور اولین دانشگاه جهان ساخته شده در زمان ساسانیان]]، [[ایوان کرخه|شهر باستانی ایوان کرخه]]، مجموعه تاریخی [[شاه رکن‌الدین]]، [[خانه تیزنو]] و [[خانه سوزنگر]] و [[خانه قلمبر]] از بخش‌های دیدنی و تاریخی این شهرستان به‌شمار می‌آیند.
[[پرونده:Tizno 1.jpg|بندانگشتی|250 px|[[خانه تیزنو]]]]

=== موزه آجری ایران ===
بافت تاریخی دزفول شامل خانه‌ها، مساجد، [[ساباط]]‌ها، حمام‌ها و گذرگاه‌های قدیمی است که از نظر معماری یکی از ارزشمندترین بافت‌های تاریخی کشور است و تا کنون بیش از یکصد اثر ملی از آن به ثبت رسیده است. بافت آجری با معماری اصیل ایرانی و تزئینات زیبا، دزفول را به «موزه آجری ایران» معروف کرده است.&lt;ref name="tabnak.ir"/&gt; در دزفول تا چشم کار می‌کند، آجرچینی به سبک «خوون» به چشم می‌خورد که پس از دزفول بیشترین نمونه برای استفاده آجر را می‌توان در [[شوشتر]] دید.&lt;ref&gt;{{یادکرد وب | نشانی=http://www.civilica.com/Paper-NCAAD01-NCAAD01_001=تزئینات-آجر-کاری-خوون-چینی-در-بافت-قدیم-دزفول-براساس-گفته‌های-معماران-سنتی-.html | عنوان=مقاله تزئینات آجر کاری خوون چینی در بافت قدیم دزفول (براساس گفته‌های معماران سنتی)}}&lt;/ref&gt;
این نوع آجرکاری در دوره [[صفویه]] پیشرفت و توسعه فراوانی پیدا کرد و تا اواخر [[سلسله قاجاریه]] و پهلوی اول ادامه داشت. اما سالهای ۱۳۳۰ هجری شمسی تا ۱۳۴۰ را دهه پایان دهی و کنار گذاشتن این هنر با ارزش و جایگزینی آجر مستطیل شکل غربی و مصالح دیگر دانست.&lt;ref&gt;{{یادکرد وب | نشانی=http://iranmemari.com/dezful/ | عنوان=مجموعه مقالات همایش ملی باستان‌شناسی و معماری سازه‌های آبی دزفول}}&lt;/ref&gt;
پیش از آن برج‌ها و زیگوراتها و کاخ‌های دزفول و حتی زیگورات ایلامی چغازنبیل که قدیمی‌ترین بنای شناخته شده در ایران به شمار می‌رود، با خشتهایی بزرگ و ضخیم ساخته می‌شدند. در دوره [[هخامنشیان]] از آجر لعابدار در دیوارهای کاخ آپادانا و قصر شوش استفاده شده که آنها نیز دارای ابعاد بزرگی هستند.&lt;ref&gt;{{یادکرد وب | نشانی=http://www.tebyan.net/newindex.aspx?pid=262368 | عنوان=گشتی در بافت تاریخی دزفول}}&lt;/ref&gt;
اما قدیمیترین ابعاد و اندازه آجر در شهر دزفول متعلق است به آجرهای پل باستانی ساسانی که ساخت آن را به شاپور اول نسبت می‌دهند. این پل در قسمت پایین بر روی پایه‌های سنگی باربر و در قسمت فوقانی با آجر مربع شکل دوره ساسانی بنا شده است. بافت قدیم دزفول با وسعت بیش از۲۰۰ هکتار دارای ۲۸ محله و شبکه‌ای از معابر بطولی فراتر از۶۲ کیلومتر درکناره رود دز قرارگرفته است. این بافت دارای ۱۲ هزار واحد مسکونی به غیر از فضاهای مسکونی و تجاری می‌باشد.&lt;ref&gt;{{یادکرد وب | نشانی=http://www.tishineh.com/touritem/1829/1829 | عنوان=بافت قدیمی دزفول}}&lt;/ref&gt;
در دزفول، بناها بین شش تا هفت متر ارتفاع دارند و در آنها تزئینات متنوع و زیبای آجری به چشم می‌خورد. پوشش ساختمانها عموماً طاق و قوسی و از نوع پنج و هفت و نیم دایره است و قدمت عمومی بناها به دوره‌های قاجار و پهلوی نسبت داده می‌شود. البته آثاری از دوره صفوی نیز در این بافت کهن وجود دارد و تک آثاری بسیار نفیس همچون پل قدیم و آسیاب‌ها به دوره [[ساسانیان]] مرتبط است. هم‌اکنون در محدوده ۲۴۰ هکتاری بافت تاریخی دزفول، بیش از ۱۱۳ اثر ثبت شده ملی شامل مساجد، حمام‌ها، خانه‌ها و گذرهای تاریخی وجود دارند&lt;ref&gt;{{یادکرد وب | نشانی=http://www.dezfil.ir/بافت-قديم-دزفول-نمايش-شكوهمندي-فنون-تز-1486.html | عنوان=بافت قدیم دزفول نمایش شکوهمندی فنون تزئینات آجرکاری}}&lt;/ref&gt;

=== اماکن مذهبی ===
* بقعه [[حزقیل]] نبی: این بقعه در خیابان سی‌متری شریعتی، کوچه جنب مسجد سید نورالله، در شهرستان دزفول واقع شده است. بقعه حزقیل نبی را مدفن یا قدمگاه [[حزقیل]] از پیامبران بنی اسرائیل می‌دانند که پدر دانیال نبی بوده است. در قرآن از او به نام ذوالکفل ذکری به میان آمده است. متأسفانه به دلیل بازسازی کامل اثری از قدمت در آن دیده نمی‌شود.&lt;ref&gt;{{یادکرد وب | نشانی=http://www.khouznews.ir/fa/news/40882/تصاویر-آرامگاه-حزقیل-نبی-پدر-حضرت-دانیال-نبیع | عنوان=تصاویر/ آرامگاه حزقیل نبی پدر حضرت دانیال نبی(ع)}}&lt;/ref&gt;&lt;ref&gt;{{یادکرد وب | نشانی=http://majdifamily.com/حزقيل-نبي-باباحزقيل/ | عنوان=حزقیل نبی (باباحزقیل)}}&lt;/ref&gt;
* بقعه مقوم (مقام): بیرون شهر دزفول در کنار جاده‌ای که از شهر دزفول به بقعه محمد بن جعفر می‌رود و تقریباً در جنوب غربی شهر، به فاصله یکصد قدم از جاده کوتیون و صفی‌آباد در سمت راست آن بقعه‌ای با گنبد کوچک گچ‌کاری جلب توجه می‌کند. در کتاب تذکرةالاخبار و مجمع‌الابرار از این اثر ذکری شده و آنرا به نام [[بقعه مقام علی]] یادکرده است. سبک بنا، آجر کاری و پی‌های قطور آن، بنا را اثری متأثر از [[معماری سلجوقی]] و اوایل دوران صفویه می‌نمایاند. این بنا در سال ۱۱۸۰ هجری قمری تعمیر و ترمیم شده است.&lt;ref&gt;{{یادکرد وب | نشانی=http://nosazidezful.ir/?p=488 | عنوان=بقعه مقام علی (مقوم)}}&lt;/ref&gt;
* [[آرامگاه سوار غیب]]: در جاده دزفول - صفی آباد در کنار کانال سوم جاده‌ای از سمت چپ جدا می‌شود که در سمت راست این جاده فرعی به فاصله پانصد متر از جاده اصلی بقعه امامزاده سوار غیب با گنبد شلجمی سفید رنگ ساده پیداست. در طرف جنوب بقعه نهری با آب کم وجود دارد. در اطراف بقعه قبرستانی است که سنگ قبر قدیمی در آن دیده نمی‌شود؛ ولی نوعی آجرچینی برای پوشش قبر، بخصوص آثار قبرهای پله‌کانی از نوع قبور اوائل اسلام دیده می‌شود.&lt;ref&gt;{{یادکرد وب | نشانی=http://www.lenzor.com/p/1nJPQ | عنوان=سوار غیب}}&lt;/ref&gt;
* بقعه پیر اسحاق: در فاصله حدود یک کیلومتر بعد از خسروآباد در جاده دزفول - هفت‌تپه، قل عبدشا قرار گرفته است و قبل از رسیدن به روستای قل عبدشاه، بقعه پیر اساق در سمت راست جاده درمیان قبرستانی واقع است.&lt;ref&gt;{{یادکرد وب | نشانی=http://www.khazei.ir/9005.aspx?p=2 | عنوان=بقعه پیر اسحاق (اساق)}}&lt;/ref&gt;
چندین مقبره در صحن جلو و عقبی حیاط بقعه به صورت چهار طاق‌های کوچک با طاق قوسی و ضربی از آجر وجود دارد. بر روی در ورودی بقعه نوشته شده است: «اسحاق و اسماعیل». در درون بقعه دو قبر وجود دارد که ظاهراً یکی از آنها قبر اسحاق و دیگری قبر اسماعیل است و نزد مردم محل شهرت دارند.

* بقعه [[جابربن عبدالله انصاری]]: این بقعه در جاده شوش، نزدیک پل حمید آباد و در میان درختان سرسبز و با صفا قرار گرفته است. این بقعه، مدفن نوه ارشد جابربن عبدالله انصاری صحابی بزرگ پیامبر، می‌باشد و به نام جدّ خویش نامیده شده است. وی جد خاندان انصاری دزفولی است و به جابر صغیر معروف است. گرچه بقعه جابربن عبدالله انصاری قدیمی است؛ ولی اخیراً تعمیراتی در آن انجام گرفته است.&lt;ref&gt;{{یادکرد وب | نشانی=http://rounash.com/?p=25707 | عنوان=معرفی بقعه جابر انصاری دزفول + تصاویر}}&lt;/ref&gt;
* بقعه گزیده خاتون: بقعه سیده گزیده خاتون دختر مکرمه مخدره معظمه سلطان سید علی سیاهپوش می‌باشد که در نزدیکی بقعه پدرش قرار گرفته است و دارای یک ایوان است که تعمیر گردیده است.&lt;ref&gt;{{یادکرد وب | نشانی=http://harameyar.ir/?part=emamzade&amp;inc=emamzade&amp;id=4024 | عنوان=بقعه پیر حبش سلام الله علیه}}&lt;/ref&gt;
* بقعه پیر اکبر: این بقعه نزدیک رودخانه دزفول در زیر پل جدید کناره جاده ساحلی در نزدیکی مسجد پشت قاپی (آیت‌الله طالقانی) محله قلعه قرار دارد و به اکبر زرین کلاه مشهور است. این بقعه در حال حاضر در حال بازسازی است.&lt;ref&gt;{{یادکرد وب | نشانی=http://andimeshkjavan.ir/گزارش-تصویری-از-بقعه-پیر-اکبر-دزفول-2/ | عنوان=گزارش تصویری از بقعه پیر اکبر دزفول}}&lt;/ref&gt;

== ساختار شهری ==
=== شهرداری ===
[[شهرداری دزفول]] یکی از کهن‌ترین [[شهرداری در ایران|شهرداری‌های کشور]] و نخستین شهرداری استان خوزستان و پنجمین شهرداری کشور به‌شمار می‌رود که در سال ۱۲۹۹ خورشیدی بنیان نهاده شده‌است. شهرداری دزفول دارای هشت سازمان و ۳ منطقه می‌باشد. همچنین راه‌اندازی منطقه ۴ در دست ساخت می‌باشد.&lt;ref name="شهرداری"&gt;[http://www.dezfulfarda.ir/dezful_municipality.htm سایت دزفول فردا]&lt;/ref&gt;&lt;ref&gt;[http://dezfulfarda.ir/site/?tag=منطقه-3-شهرداری-دزفول شهرداری دزفول]&lt;/ref&gt;

=== فضای سبز ===
دزفول سبزترین شهر استان [[خوزستان]] با سرانه فضای سبز ۱۵٫۲ متر مربع به شمار می‌رود که از این دید در میان دیگر استانها از جایگاه بالایی برخوردار است.
[[پرونده:فرودگاه دزفول.jpg|بندانگشتی|[[فرودگاه دزفول]]]]

=== ترابری ===
==== فرودگاه ====
دزفول دارای یک [[فرودگاه دزفول|فرودگاه]] است که به عنوان تنها فرودگاه شمال خوزستان تأسیس شده و پروازهای روزانه آن به تهران و مشهد برقرار می‌باشد. هم چنین در مجاورت این فرودگاه، [[پایگاه چهارم شکاری دزفول]] قرار گرفته است.

==== پایانه مسافربری ====
[[پرونده:Dezful-vahdati.jpg|بندانگشتی|[[پایگاه چهارم شکاری دزفول]]]]
دزفول دارای یک پایانه بزرگ مسافربری در خاور شهر ویک پایانه محلی در جنوب شهر است.

[[پرونده:Bozrgrahe dezful.jpg|بندانگشتی|250px|چپ|بزرگراه دزفول - اندیمشک]]

==== پایانه میوه و تره‌بار ====
دزفول ۲ میدان میوه و تره‌بار بزرگ (به نام‌های قدیم و جدید) دارد که بخش عظیمی از مرکبات و سیفی‌جات خوزستان از آنجا به اکثر نقاط کشور حمل می‌شوند. علاوه به آن در اطراف میدان میوه و تره بار ده‌ها پایانه ترابری وجود دارد که این مجموعه دزفول را به قطب میوه و تره‌بار و ترابری خوزستان و غرب کشور تبدیل کرده‌است.&lt;ref&gt;[http://www.bestclassmate.com/ سایت همکلاس]&lt;/ref&gt;

==== راه‌های زمینی دزفول ====
* بزرگراه دزفول – [[اندیمشک]] به درازای ۵ کیلومتر
* بزرگراه دزفول – [[شوش]] به درازای ۲۵ کیلومتر
* راه آسفالته دزفول – [[شهیون]] به درازای ۵۵ کیلومتر
* راه آسفالته دزفول – [[شوشتر]] به درازای ۶۷ کیلومتر
* راه آسفالته دزفول – [[لالی]] به درازای ۸۵ کیلومتر

==== تاکسیرانی ====
سازمان تاکسیرانی دزفول در سال ۱۳۷۶ راه‌اندازی شد و هم اکنون ۱۲۰۰ دستگاه تاکسی شهری گردشی و خطی، ۱۰۰ دستگاه خودروی مسافربر و همچنین شمار ۲۹۰ دستگاه وانت بار درون شهری را تحت پوشش دارد.

==== اتوبوسرانی ====
سازمان اتوبوسرانی دزفول در سال ۱۳۶۹ راه‌اندازی شده‌است. هم اکنون بیش از ۱۵۰ دستگاه اتوبوس در ناوگان ترابری درون شهری دزفول فعالیت می‌کنند.

=== مراکز درمانی ===
* [[بیمارستان گنجویان دزفول]]
* [[بیمارستان آیت‌الله نبوی دزفول]]
* [[بیمارستان ۵۸۰ ارتش دزفول]]
* بیمارستان یا زهرا
* بیمارستان افشار
* [[بیمارستان پایگاه چهارم شکاری دزفول]]

=== مراکز تفریحی ===
[[پرونده:Ali kale.jpg|بندانگشتی|300 px|[[تفریحگاه ساحلی دز (علی کله)]]]]
* [[تفریحگاه ساحلی دز (علی کله)]]
* شهربازی بعثت
* باغ پرندگان
* پارک دولت
* [[پارک خانواده]]
* پارک ملت
* پارک حضرت ولیعصر(عج)
* پارک دانشجو
* پارک آزادگان
* پارک جنگلی میلاد
* پارک جنگلی لاله
* مرکز تفریحی سوم شعبان
* پارک ساحلی رعنا
* پارک ساحلی دووه
* پارک جنگلی شهرداری
* پارک ساحلی علی کله

=== ورزشگاه‌ها ===
* ورزشگاه شهید مجدیان
* [[ورزشگاه شهید رجایی]] (کلوپ)
* ورزشگاه شهید ناحی

== مراکز آموزش عالی ==
* [[دانشگاه صنعتی جندی‌شاپور|دانشگاه صنعتی جندی شاپور (دزفول)]]
* [[دانشگاه آزاد اسلامی دزفول]]
* [[مرکز آموزش عالی شیخ مرتضی انصاری(دانشگاه فرهنگیان)]]
* [[دانشگاه علوم پزشکی دزفول]]
* [[دانشکده اصول الدین دزفول]]
* [[مرکز آموزش عالی فنی و مهندسی دزفول]]
* دانشکده اورژانس دزفول
* دانشگاه جامع علمی - کاربردی (مرکزآموزش علمی-کاربردی)
* [[دانشگاه پیام نور]] دزفول

== شهرهای خواهرخوانده ==
دزفول با یک شهر جهان [[خواهرخواندگی (شهرها)|خواهرخوانده]] است:&lt;ref&gt;{{یادکرد وب | نشانی=http://www.yjc.ir/fa/news/4123725/سند-خواهرخواندگی-شهرهای-دزفول-و-صور-لبنان-امضا-شد | عنوان=سند خواهرخواندگی شهرهای دزفول و صور لبنان امضا شد}}&lt;/ref&gt;
{| class="wikitable" style="background:#ffffef; float:right;"
|-
! style="background:#811541" | &lt;span style="color:white;"&gt;زمان&lt;/span&gt;
! style="background:#811541" | &lt;span style="color:white;"&gt;کشور&lt;/span&gt;
! style="background:#811541" | &lt;span style="color:white;"&gt;شهر خواهرخوانده&lt;/span&gt;
|-
|۲۰۱۲
|[[لبنان]]{{flagicon|lebanon}}
|[[صور (لبنان)|صور]]&lt;ref&gt;{{یادکرد وب |نشانی=http://www.farsnews.com/printable.php?nn=13910721000573|عنوان=فردا دزفول و شهر صور لبنان خواهرخوانده می‌شوند |ناشر=| پیوند بایگانی = | تاریخ بایگانی =}}&lt;/ref&gt;
|-
|}
{{-}}

== جستارهای وابسته ==
* [[پل قدیم (دزفول)]]
* [[شهرداری دزفول]]
* [[مسجد جامع (درزفول)]]
* [[بازار کهنه (دزفول)]]
* [[روز مقاومت دزفول]]

== یادداشت‌ها ==
{{پانویس|گروه=یادداشت|۲}}

== منابع ==
{{پانویس|۲}}

== پیوند به بیرون ==
{{ویکی‌سفر}}
{{جعبه پیوند به پروژه‌های خواهر
|نویسنده=no
|ویکی‌واژه= دزفول
|ویکی‌نسک=no
|ویکی‌گفتاورد= دزفول
|ویکی‌نبشته= دزفول
|ویکی‌انبار=Category:dezful
|ویکی‌سفر=دزفول
|ویکی‌خبر=no
|ویکی‌گونه=no
}}

{{استان خوزستان}}
{{ترابری در دزفول}}
{{فرمانداری ویژه}}
{{شهرستان دزفول}}

[[رده:شهرستان دزفول]]
[[رده:شهرهای استان خوزستان]]
[[رده:مناطق مسکونی در شهرستان دزفول]]
[[رده:ویکی‌سازی رباتیک]]</text></page>