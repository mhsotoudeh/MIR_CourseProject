<page><title>لطفی زاده</title><text>{{جدول اطلاعات دانشمند
|نام               = لطف علی عسکرزاده
|تصویر             = دکتر زاده.jpg
|عرض تصویر         =
|زیرنویس           =
|تاریخ تولد        = [[۱۵ بهمن]] [[۱۲۹۹]]{{سخ}}[[۴ فوریه|۴ فوریهٔ]] [[۱۹۲۱ (میلادی)|۱۹۲۱]] ({{سن|۱۹۲۱|۲|۴}}ه)
|زادگاه            = [[باکو]]، [[جمهوری شوروی سوسیالیستی آذربایجان]]
|تاریخ مرگ         =
|محل مرگ           =
|محل زندگی         =سانفرانسیسکو
|شهروند            =
|ملیت              = [[#زندگی شخصی و اعتقادات|مقاله را ببینید]]
|رشته فعالیت       = [[مهندسی برق]]، [[ریاضیات]]
|محل کار           = [[دانشگاه کالیفرنیا، برکلی]]
|فارغ‌التحصیل       = [[دانشگاه کلمبیا]]
|بنیان‌گذار        = پدید آورندهٔ [[منطق فازی]]
|استاد راهنما      =
|دانشجویان دکتری وی=
|دلیل شهرت         = بنیانگذار ریاضیات فازی، [[مجموعه‌های فازی]] و [[منطق فازی]]
|تأثیرات           =
|جوایز             = [[مدال افتخار انجمن مهندسان برق و الکترونیک]] (۱۹۹۵)
|دین               =
|پانویس            =
|امضا              =|تعداد فرزندان = ۲}}

'''لطفی علی عسکرزاده''' (زادهٔ [[۱۵ بهمن]] [[۱۲۹۹]]، برابر با [[۴ فوریه|۴ فوریهٔ]] [[۱۹۲۱ (میلادی)|۱۹۲۱]] میلادی در [[باکو]])، مشهور به '''لطفی‌زاده''' یا '''لطفی ع زاده'''&lt;ref&gt;پس از مهاجرت به آمریکا به‌دلیل سختیِ تلفظِ نامش برای انگلیسی‌زبانان، مقالاتش را با نام Lotfi A. Zadeh منتشر کرده و در محافل علمی با نام پروفسور «زاده (Zadeh)» مشهور است.&lt;/ref&gt; او بنیان‌گذار [[منطق فازی]] و استاد [[دانشگاه برکلی]] در [[کالیفرنیا]] است. در بخش یادکرد منابعِ اکثر متون فنیِ مربوط به [[منطق فازی]]، نام او به‌صورت '''زاده''' ذکر می‌شود.

لطفی علی عسکرزاده از پدری ایرانی و مادری یهودیِ روس در [[باکو]] ــ که آن زمان در [[جمهوری شوروی سوسیالیستی آذربایجان]] واقع در [[اتحاد جماهیر شوروی سوسیالیستی]] بود ــ متولد شد، در سال‌های پایانیِ [[جنگ جهانی دوم]] به [[ایالات متحده آمریکا|ایالات متحدهٔ آمریکا]] مهاجرت کرده و اکنون مقیم آن کشور است.

== تولد و تحصیل ==
وی در [[۱۵ بهمن]] [[۱۲۹۹]] خورشیدی ([[۴ فوریه|۴ فوریهٔ]] [[۱۹۲۱ (میلادی)|۱۹۲۱]] میلادی) از والدینی ایرانی در شهر [[باکو]] در [[جمهوری آذربایجان]]، اتحاد شوروی متولد شد.&lt;ref name="sciencedirect.com"&gt;{{یادکرد وب | عنوان=Fuzzy logic—a personal perspective | وب‌گاه=ScienceDirect.com | تاریخ=2015-05-21 | سال=2015 | پیوند=http://www.sciencedirect.com/science/article/pii/S0165011415002377 | کد زبان=en | تاریخ بازبینی=2015-06-16}}&lt;/ref&gt; پدرش روزنامه‌نگار و بازرگان، از اهالی [[اردبیل]] اعزام شده از طرف دولت ایران و مادرش فانیا کوریمان پزشک کودکان [[یهودی]] بود.&lt;ref&gt;http://www.jinfo.org/Computer_Info_Science.html&lt;/ref&gt; لطفی تحصیلات ابتدایی خود را در همین شهر و به زبان روسی آغاز کرد. والدین لطفی، در پی قحطی و نایابی ناشی از سیاست‌های تعاونی‌سازی دوران [[استالین]]، باکو را ترک کرده و به ایران و شهر تهران مهاجرت کردند. او در این زمان ده ساله بود.&lt;ref name="sciencedirect.com"/&gt; وی در [[تهران]] در [[دبیرستان البرز]] {{نام پیشین|مدرسه مسیونری پرسبیتری}} و در [[دانشکده فنی دانشگاه تهران|دانشکدهٔ فنی دانشگاه تهران]] ادامه تحصیل داد.

لطفی‌زاده در امتحانات دانشگاه تهران مقام دوم را کسب کرد. در سال [[۱۹۴۲ (میلادی)|۱۹۴۲]] رشتهٔ [[مهندسی برق]] را در این دانشگاه با موفقیت به پایان رساند و در دوران [[جنگ دوم جهانی]] و اشغال ایران توسط [[متفقین جنگ جهانی دوم|متفقین]] به ایالات متحده مهاجرت کرد. در [[مؤسسه فناوری ماساچوست|مؤسسهٔ فناوری ماساچوست]] (ام.آی. تی) ادامه تحصیل داد و در سال [[۱۹۴۶ (میلادی)|۱۹۴۶]] درجهٔ کارشناسی ارشد در [[مهندسی برق]] را دریافت نمود. به‌دلیل اقامت والدینش در [[نیویورک سیتی]]، از [[دانشگاه کلمبیا]] تقاضای پذیرش کرد و در مقطع [[پی اچ دی]] با یک منصب تدریس پذیرفته شد. در سال ۱۹۴۹ فارغ‌التحصیل و سال بعد [[استادیار]] همان دانشگاه شد.

زاده ده سال در دانشگاه کلمبیا تدریس کرد، و در سال ۱۹۵۷ به درجهٔ [[استاد تمام]]ی ارتقا یافت. او از سال ۱۹۵۹ تاکنون در [[دانشگاه کالیفرنیا، برکلی]] تدریس کرده است. او اثر پیشگامانه خود در زمینهٔ [[مجموعه‌های فازی]] را در ۱۹۶۵ منتشر کرد، اثری که در آن به شرح ریاضیات نظریه مجموعهٔ فازی پرداخت. او در ۱۹۷۳ نظریهٔ [[منطق فازی]] خود را طرح کرد.

== پژوهش تخصصی ==
وی در [[دانشگاه کلمبیا]]، با تدریس در زمینهٔ «تئوری سیستم‌ها» کارش را آغاز کرد. سپس به تدریس در چند دانشگاه معتبر آمریکا پرداخت. در سال [[۱۹۵۹ (میلادی)|۱۹۵۹]] به برکلی رفت تا به تدریس [[الکتروتکنیک]] بپردازد. از سال [[۱۹۶۳ (میلادی)|۱۹۶۳]]، ابتدا در رشتهٔ [[الکتروتکنیک]] و پس از آن در رشتهٔ [[علوم کامپیوتر]] کرسی [[استاد (دانشگاه)|استادی]] گرفت.

== بازنشستگی ==
پروفسور لطفی‌زاده به‌طور رسمی از سال [[۱۹۹۱ (میلادی)|۱۹۹۱]] بازنشسته شده‌است. وی مقیم [[سانفرانسیسکو]] است و در آنجا به پروفسور «زاده (Professor Zadeh)» مشهور است. پروفسور لطفی‌زاده درهنگام فراغت، به سرگرمی محبوبش [[عکاسی]] می‌پردازد. او عاشق عکاسی است و تاکنون شخصیت‌های معروفی همچون رؤسای جمهور آمریکا، [[ترومن]] و [[ریچارد نیکسون|نیکسون]]، رو به دوربینِ وی لبخند زده‌اند.

سرگرمی دیگر پروفسور لطفی‌زاده [[های-فای]] است. او در اتاق نشیمن خود ۲۸ بلندگوی حساس تعبیه کرده تا به [[موسیقی کلاسیک]] با کیفیت بالا گوش کند.

== دیگر مشارکت‌ها ==
لطفی‌زاده همچنین درکنار جان ر. راگاتسینی در [[۱۹۵۲ (میلادی)|۱۹۵۲]] به خاطر پیشگامی در توسعه دادن [[تبدیل زد]]، که در [[پردازش سیگنال گسسته|پردازش سیگنال‌های]] مورد استفاده قرار می‌گیرد شناخته شده است. این روش‌ها هم‌اکنون در پردازش سیگنال‌های گسسته، [[کنترل دیجیتال]]، و دیگر سیستم‌های گسسته در صنعت و پژوهش مورد استفاده است. این دو حرف زد را برای تبدیل زد به‌کار برده و رایج کردند.&lt;ref&gt;J. R. Ragazzini and L. A. Zadeh (1952). "The analysis of sampled-data systems". Trans. Am. Inst. Elec. Eng. 71 (II): 225–234.&lt;/ref&gt;&lt;ref&gt;http://books.google.com/books?id=aQbk3uidEJoC&amp;pg=PA123#v=onepage&amp;q&amp;f=false&lt;/ref&gt;&lt;ref&gt;http://books.google.com/books?id=my-jpfG4dCoC&amp;pg=PA217&amp;dq=The+Z+transform+zadeh&amp;hl=en&amp;sa=X&amp;ei=GCXSUNnmE4fc8ATH1oBQ&amp;ved=0CD8Q6AEwAQ#v=onepage&amp;q=The%20Z%20transform%20zadeh&amp;f=false&lt;/ref&gt;

== پیشینه و افتخارات ==
پروفسور لطفی‌زاده دارای ۲۵ [[دکترای افتخاری]] از دانشگاه‌های معتبر دنیاست. او در سال ۱۹۷۳ به عضویت در [[آکادمی ملی مهندسی]] برگزیده شد.&lt;ref&gt;{{یادکرد وب | عنوان=Dr. Lotfi A. Zadeh | وب‌گاه=NAE Website | پیوند=http://www.nae.edu/MembersSection/MemberDirectory/28316.aspx | کد زبان=en | تاریخ بازبینی=2016-04-14}}&lt;/ref&gt; بیش از ۲۰۰ مقالهٔ علمی را به‌تنهایی در کارنامهٔ علمی خود دارد و در هیئت تحریریهٔ ۵۰ مجلهٔ علمیِ جهان مقام «مشاور» را داراست. وی یکی از پژوهشگرانی است که دارای بیشترین ارجاع (highly-cited) در مقالات علمی دنیاست. زاده تا اکتبر ۲۰۱۴، ۱۴۰٬۰۰۰ یادکرد در [[گوگل اسکالر]] داشته و نیز ۳۵۰٬۰۰۰ مقاله دارای کلمهٔ «فازی» در عنوان خود بوده‌اند.&lt;ref&gt;http://ieeexplore.ieee.org/stamp/stamp.jsp?arnumber=06052364&lt;/ref&gt;&lt;ref&gt;[http://scholar.google.com.my/citations?user=S6H-0RAAAAAJ&amp;hl گوگل اسکولار]&lt;/ref&gt; در اسفندماه ۱۳۹۴ [[دانشگاه تهران]] به عنوان اولین دانشگاه محل تحصیل ایشان ضمن برگزاری بزرگداشتی نشان [[دکترای افتخاری]] خود را به ایشان اهدا کرد.&lt;ref&gt;http://ece.ut.ac.ir/events/zadeh%5Bبزرگداشت پروفسور زاده]&lt;/ref&gt;

== زندگی شخصی و اعتقادات ==
ذکر می‌شود که زاده «فوراً ناسیونالیسم را رد می‌کند، و بر این اصرار می‌ورزد که مسائل خیلی عمیق‌تری در زندگی وجود دارد»، و از او نقل شده که: «مسئله این نیست که من آمریکایی، روس، ایرانی، آذربایجانی یا هر چیز دیگری هستم. همهٔ این مردم و فرهنگ‌ها به من شکل داده‌اند و من با همهٔ آنها کاملاً راحتم.» او در همان مصاحبه ذکر می‌کند: «لجاجت و سرسختی؛ نترسیدن از درگیرِ مجادله شدن؛ این تا حد زیادی سنت ترکی است. این بخشی از شخصیت من هم هست. من می‌توانم خیلی سرسخت باشم. این احتمالاً برای توسعهٔ منطق فازی مفید بوده‌است.»&lt;ref&gt;http://www.azer.com/aiweb/categories/magazine/24_folder/24_articles/24_zadeh.html&lt;/ref&gt;&lt;ref&gt;http://www.azer.com/aiweb/categories/magazine/24_folder/24_articles/24_fuzzylogic.html&lt;/ref&gt; او خود را «از حیث جهت‌گیری ریاضیاتی، یک آمریکایی، یک مهندس برق ایرانی‌تبار، متولد روسیه» وصف می‌کند.&lt;ref&gt;http://www.bookrags.com/biography/lotfi-asker-zadeh-wcs/&lt;/ref&gt;

او با فی زاده ازدواج کرده و یک دختر به نام استلا و یک پسر به نام [[نورم زاده]] (Norm Zada) دارد. وی در سال ۲۰۰۹ موفق به اخذ [[نشان بنجامین فرانکلین|نشان افتخار بنجامین فرانکلین]] شد.

== جستارهای وابسته ==
* [[منطق فازی]]
* [[نظریه امکان|نظریهٔ امکان]]

== پانویس ==
{{پانویس|۲}}

== منابع ==
* [http://www.bbc.co.uk/persian/iran/story/2005/05/050505_mj-yazdian-zadeh-berlin.shtml منطقی که تکنیک را هوشمند کرد؛ بی‌بی‌سی فارسی]
* [http://meetings.asij.ir/persian/47p.pdf پروفسور زاده: بنیان‌گذار منطق فازی]
* [http://witch.ii.pw.edu.pl/rseisp07/zadehCV.php Lotfi A. Zadeh: CV]
{{ویکی‌انبار-رده|Lotfi Zadeh}}
{{مستند کردن}}
{{منطق}}
{{نظریه مجموعه‌ها}}

{{ترتیب‌پیش‌فرض:زاده، لطفی}}

[[رده:آذری‌های ایرانی]]
[[رده:آمریکایی‌های آذری-یهودی‌تبار]]
[[رده:آمریکایی‌های آذری‌تبار]]
[[رده:آمریکایی‌های ایرانی‌تبار یهودی‌تبار]]
[[رده:استادان اهل ایران دانشگاه‌های خارج از ایران]]
[[رده:استادان دانشگاه آذری اهل ایران]]
[[رده:استادان دانشگاه اهل جمهوری آذربایجان]]
[[رده:استادان دانشگاه کلمبیا]]
[[رده:اعضای پیوسته انجمن مهندسان برق و الکترونیک]]
[[رده:اعضای فرهنگستان ملی مهندسی آمریکا]]
[[رده:اعضای هیئت علمی دانشگاه برکلی]]
[[رده:افراد زنده]]
[[رده:اهالی آذربایجان]]
[[رده:اهالی آمریکا از تبار روس و یهودی]]
[[رده:اهالی اردبیل]]
[[رده:اهالی باکو]]
[[رده:ایرانیان روس‌تبار]]
[[رده:ایرانی‌تبارهای اهل ایالات متحده آمریکا]]
[[رده:پژوهش‌گران در زمینه هوش مصنوعی]]
[[رده:دانشمندان اهل ایران]]
[[رده:دانشمندان اهل جمهوری آذربایجان]]
[[رده:دانشمندان رایانه]]
[[رده:دانشمندان رایانه اهل ایالات متحده آمریکا]]
[[رده:دانشمندان رایانه اهل جمهوری آذربایجان]]
[[رده:دانشمندان سامانه‌ها]]
[[رده:دانشمندان یهودی]]
[[رده:دانش‌آموختگان دانشکده فنی دانشگاه تهران]]
[[رده:دانش‌آموختگان دبیرستان البرز]]
[[رده:دانش‌آموختگان مؤسسه فناوری ماساچوست]]
[[رده:دریافت کنندگان نشان افتخار انجمن مهندسان برق و الکترونیک]]
[[رده:دریافت‌کنندگان جایزه گوگنهایم]]
[[رده:روس‌تبارهای اهل ایالات متحده آمریکا]]
[[رده:ریاضی‌دانان اهل ایالات متحده آمریکا]]
[[رده:ریاضی‌دانان اهل ایران]]
[[رده:زادگان ۱۲۹۹]]
[[رده:زادگان ۱۹۲۱ (میلادی)]]
[[رده:منطق فازی]]
[[رده:منطق‌دانان اهل ایالات متحده آمریکا]]
[[رده:منطق‌دانان اهل ایران|زاده]]
[[رده:منطق‌دانان اهل جمهوری آذربایجان]]
[[رده:مهاجران ایرانی به ایالات متحده]]
[[رده:مهندسان الکترونیک اهل ایران]]
[[رده:مهندسان برق اهل ایران]]
[[رده:یهودیان اهل ایران]]
[[رده:یهودیان اهل جمهوری آذربایجان]]</text></page>