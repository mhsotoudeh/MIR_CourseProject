<page><title>ترکیه</title><text>{{pp-vandalism|expiry=ژانویه ۲۳, ۲۰۱۵|small=yes}}
{{coord|۳۹٫۱۶۶۷|۳۵٫۶۶۶۷|type:country_region:TR_source:dewiki|format=dms|display=title}}
{{جعبه اطلاعات کشور|
نام اصلی = ''Türkiye Cumhuriyeti'' |
نام فارسی رسمی = جمهوری ترکیه |
نام عادی = ترکیه |
تصویر پرچم = Flag of Turkey.svg |
تصویر نشان ملی =TurkishEmblem.svg|
شعار ملی = آشتی در میهن، آشتی در جهان |
سرود ملی = [[مارش استقلال]] |
نقشه = Turkey_(orthographic_projection).svg|
پایتخت = [[آنکارا]]
|latd=۳۹ |latm=۵۵ |latNS=N |longd=۳۲ |longm=۵۰ |longEW=E |
بزرگ‌ترین شهر = [[استانبول]] |
زبان رسمی = [[ترکی استانبولی|ترکی]] |
نوع حکومت = جمهوری با پارلمان واحد |
نوع حاکمان = • [[رئیس جمهور]]{{سخ}}• [[نخست‌وزیر]] |
نام حاکمان = [[رجب طیب اردوغان]]{{سخ}}[[بن‌علی ییلدریم]] |
نحوه تشکیل = تشکیل جمهوری ترکیه|
موارد منجر به تشکیل =&amp;nbsp;از [[امپراتوری عثمانی]]|
تاریخ تشکیل =۶ آبان ۱۳۰۲
(۲۹ اکتبر ۱۹۲۳) |
مساحت = ۷۸۳٬۵۶۲ |
رتبه مساحت = سی و هفتم |
درصد آبها = ۱، ۳ |
سال برآورد جمعیت = ۲۰۱۳ |
جمعیت = ۷۹٬۴۶۳٬۶۶۳ |
رتبه جمعیت = هجدهم |
تراکم جمعیت = ۹۳ |
رتبه تراکم جمعیت = صد و دوم |
سال تولید ناخالص داخلی = ۱۳۸۷ |
تولید ناخالص داخلی = ۶۳۷٬۷۴۳ میلیارد [[دلار آمریکا|دلار]] |
رتبه تولید ناخالص داخلی = ۱۷ام |
سرانه تولید ناخالص داخلی = ۱۱٬۴۶۳ [[دلار آمریکا|دلار]] |
رتبه سرانه تولید ناخالص داخلی = ۵۵ام |
سال شاخص توسعه انسانی = ۱۳۸۶ |
شاخص توسعه انسانی = ۰٬۷۷۵|
رتبه شاخص توسعه انسانی = هشتاد و چهارم|
وضع شاخص توسعه انسانی = &lt;span style="color:#ffcc00;"&gt;میانه&lt;/span&gt; |
واحد پول = [[لیر ترکیه]] |
کد واحد پول = TL|
منطقه زمانی = EET |
منطقه زمانی تابستانی = EEST |
utc = +۲|
dst = +۳|
کد بین‌المللی خودرو = TR |
دامنه اینترنتی = [[.tr]]|
پیش‌شماره تلفنی = ۹۰ |
}}

'''تُرکیه''' {{به ترکی استانبولی|Türkiye}} با نام رسمی '''جمهوری ترکیه''' {{به ترکی استانبولی|Türkiye Cumhuriyeti}}، کشوری [[اوراسیا|اوراسیایی]] است که بخش بزرگ کشور یعنی [[آناتولی]] یا [[آسیای کوچک]] در جنوب باختر [[آسیا]] و [[خاورمیانه]] واقع است و بخش کوچکی نیز به نام [[تراکیه]] در منطقهٔ [[بالکان]] (منطقه‌ای در جنوب خاور [[اروپا]]) قرار دارد.

ترکیه در خاور با کشورهای [[ایران]]، [[جمهوری آذربایجان]] ([[نخجوان]])، [[ارمنستان]]، و [[گرجستان]]؛ در جنوب خاوری با [[عراق]] و [[سوریه]]؛ و در شمال باختری (بخش اروپایی) با [[بلغارستان]] و [[یونان]] همسایه است. همچنین ترکیه از شمال با [[دریای سیاه]]، از باختر با دو دریای کوچک [[دریای مرمره|مرمره]] و [[دریای اژه|اژه]]، و از جنوب باختر با [[دریای مدیترانه]] مرز آبی دارد. دو تنگهٔ راهبردی [[بسفر]] و [[داردانل]] نیز در اختیار ترکیه است.

پهناوری ترکیه ۷۸۳٬۵۶۲ کیلومتر مربع ([[فهرست کشورها بر اساس مساحت|سی و هفتم]]) است. ترکیه کشوری کوهستانی و نسبتاً پرباران است. شکل این کشور مانند یک مستطیل است که از سوی خاور و باختر امتداد یافته‌است. ترکیه با قرار گرفتن در یکی از حسّاس‌ترین مناطق جهان، دارای موقعیّت جغرافیایی راهبردی و بسیار خوبی است و گذرگاه جنوب باختر آسیا و اروپا به شمار می‌آید و کشورهای بسیاری، به ویژه [[ایران]] از خاک ترکیه برای ترانزیت کالا و انرژی استفاده می‌کنند. ترکیه از آب و هوای خوب و جلگه‌ای برخوردار است و مکان‌های جالب و دیدنی دارد به دلیل همین سالانه تعداد زیادی توریست به آنجا مسافرت می‌کنند.

جمعیت ترکیه حدود ۷۷ میلیون نفر (برآورد ۲۰۱۵) می‌باشد، که حدوداً ۷۵ تا ۸۵ درصد مردم [[سنی]] و ۱۵ تا ۲۵ درصد هم [[علویان (ترکیه)|علوی]] هستند. حکومت ترکیه [[لائیک]] است ولی بسیاری از مردم به دین [[اسلام]] پایبند هستند و [[عید فطر]] و [[عید قربان]] در این کشور تعطیل رسمی است. همچنین در ترکیه حدود ۷۰٪-۷۵٪ درصد مردم [[ترک‌های استانبولی|ترک]]، ۱۸٪ درصد [[مردم کرد|کرد]] و ۷٪-۱۲٪ را سایر باشندگان قومی ترکیه تشکیل می‌دهند.&lt;ref name="autogenerated1"&gt;[https://www.cia.gov/library/publications/the-world-factbook/geos/tu.html#People The Word factbook- CIA]&lt;/ref&gt;

زبان رسمی ترکیه، [[ترکی استانبولی|ترکی (استانبولی)]] است که در گذشته با [[خط عربی]] (عثمانی) نوشته می‌شد و از زمان تشکیل جمهوری ترکیه توسط [[آتاترک]] در سال ۱۳۰۲ هجری خورشیدی (۱۹۲۳) با [[خط لاتین]] نوشته می‌شود.

ترکیه با نام [[امپراتوری عثمانی]] در چند سدهٔ گذشته، بخش‌های بزرگی از [[خاورمیانه]] و جنوب خاوری اروپا را در دست داشت. تا اینکه پس از [[جنگ جهانی اول]] و فروپاشی امپراتوری عثمانی، جمهوری ترکیه به رهبری [[آتاترک|مصطفی کمال پاشا آتاترک]] در سال ۱۳۰۲ (۱۹۲۳) تأسیس شد.

== جغرافیا ==
ترکیه شش همسایهٔ آسیایی و دو همسایهٔ اروپایی دارد. کشورهای هم‌مرز ترکیه عبارت‌اند از: در خاور با [[ایران]] ۴۹۹ کیلومتر، [[جمهوری آذربایجان]] ۹ کیلومتر، [[ارمنستان]] ۲۶۸ کیلومتر، و [[گرجستان]] ۲۵۲ کیلومتر؛ در جنوب خاور با [[عراق]] ۳۵۲ کیلومتر و [[سوریه]] ۸۲۲ کیلومتر؛ در شمال باختر با [[یونان]] ۲۰۶ کیلومتر و [[بلغارستان]] ۲۴۰ کیلومتر.

ترکیه از سه طرف به دریا راه دارد. دریاهای سیاه و مرمره، اژه و مدیترانه از طریق دو تنگه بسفر و داردانل به دریاهای آزاد مرتبط می‌شوند و از لحاظ جغرافیایی موقعیت مناسبی به این کشور می‌دهند. بزرگترین و مهمترین شهر آن استانبول می‌باشد. ترکیه با کشورهای ایران، جمهوری آذربایجان، ارمنستان، گرجستان، عراق، سوریه، بلغارستان و یونان همسایه است.&lt;ref name="راهنمای سفر به ترکیه"&gt;{{یادکرد وب| نشانی = http://www.agencytravel.ir/راهنمای-سفر-به-ترکیه/| عنوان = راهنمای سفر به ترکیه
| ناشر = | زبان = فارسی}}&lt;/ref&gt;

=== تقسیمات کشوری و شهرها ===
{{اصلی|استان‌های ترکیه}}
{{محل استانهای ترکیه|froat=left}}
[[پرونده:ناحیه‌های ترکیه.png|راست|انگشتی|499px|ناحیه‌های ترکیه که بر پایهٔ محدوده‌های سرشماری تعیین شده‌اند.]]
کنگره جغرافیای اول که در سال ۱۹۴۱ در [[آنکارا]] برگزار شد، در پایان بررسی‌های طولانی خود ترکیه را به هفت ناحیه جغرافیایی (به [[زبان ترکی استانبولی|ترکی]]: bölge) تقسیم نمود. در بررسی‌های کنگره نام‌برده ویژگی‌های مختلف جغرافیایی ترکیه در نظر گرفته شد.&lt;ref&gt;[http://www.gototurkey.ir/ar-harpotdes.cgi گردشگری ترکیه] (به فارسی). بازدید: نوامبر ۲۰۰۹.&lt;/ref&gt; هر یک از این نواحی شامل چندین استان (به ترکی: il) می‌شوند.
کشور ترکیه ۸۱ [[استان]] دارد. مراکز همه استان‌ها به جز سه استان با خود استان هم‌نام هستند. سه استان نام‌برده عبارت‌اند از: ختای (مرکز: [[انتاکیه]])، قوجاایلی (مرکز: [[ایزمیت]])، سقاریه (مرکز: [[آداپازاری]]). هرکدام از استان‌های ترکیه به چندین بخش تقسیم شده‌است.
{{استان‌های ترکیه}}
{{شهرهای ترکیه}}

== تاریخ ==
{{اصلی|تاریخ ترکیه}}

=== دوران باستان ===
[[پرونده:Walls of Troy (1).jpg|بندانگشتی|راست|180px|دیوار تروی؛ ۱۲۰۰ سال [[پیش از میلاد]]]]
[[پرونده:Celsus-Bibliothek2.jpg|بندانگشتی|چپ|240px|کتابخانه کلاسوس در افسوس؛ سال ۱۳۵میلادی]]

شبه جزیره [[آناتولی]] دربرگیرنده بیشتر مناطق ترکیه امروزی همواره یکی از قدیمی‌ترین مناطق مسکونی دنیا بوده که قدمت آن برمی‌گردد به اوایل دوران [[نوسنگی]].

ترکیه کنونی در [[دوران باستان]]، تحت حکومت دولت شهرهای متعدّدی مانند [[لودیه]] و [[ایونیا]] قرار داشت. تا اینکه در حدود ۵۰۰ سال [[پیش از میلاد]]، این دولت‌ها توسّط [[کورش بزرگ]] [[هخامنشی]] منقرض شد و ترکیه زیر سلطه هخامنشیان درآمد. پس از یورش [[اسکندر]] در سال ۳۳۳ [[پیش از میلاد|پ.م.]] [[آسیای کوچک]] به دست [[سلوکیان]] افتاد؛ و پس از اندکی [[رومیان]] جای آنها را گرفتند.

=== امپراتوری بیزانس ===
بعدها [[امپراتوری روم]] به دلیل وسعت زیاد دچار مشکل شد، تا اینکه در سال ۳۹۵ میلادی امپراتور [[کنستانتین]] شهر بیزانتیوم ([[کنستانتین]]/[[قسطنطنیه]]/[[استانبول]]/[[اسلامبول]]) را پایتخت خود قرار داد؛ این اقدام مقدّمهٔ تقسیم روم به دو بخش شرقی و غربی شد. از آن پس [[روم شرقی]] یا [[امپراتوری بیزانس]]، ترکیه کنونی را در دست گرفت. در سال ۴۶۳ هجری قمری، ترکمانان مسلمان [[سلجوقی]] به فرماندهی [[آلب ارسلان]] به جنگ با امپراتوری بیزانس شتافتند و در [[ملازگرد]]، سپاه امپراتور بیزانس، [[رومانوس چهارم]] را شکست دادند. بدین ترتیب نیمهٔ شرقی ترکیه به دست سلجوقیان افتاد و زمینه برای مسلمان شدن مردم آن جا و نفوذ [[زبان ترکی]] به آن جا فراهم شد؛ ولی نیمهٔ غربی ترکیه در دست [[امپراتوری بیزانس]] باقی‌ماند.

=== امپراتوری عثمانی ===
[[پرونده:Blaue moschee 6minarette.jpg|بندانگشتی|210px|راست|[[مسجد سلطان احمد]] در [[استانبول]]]]
[[پرونده:OttomanEmpireIn1683.png|بندانگشتی|چپ|240px|پهناوری [[امپراتوری عثمانی]]]]
[[پرونده:Mustafa Kemal Ataturk looking through a train window over Turkish flag.jpg|بندانگشتی|چپ|180px|[[آتاترک]]، بنیانگذار جمهوری ترکیه]]

پس از آن کوچ قبایل ترکمن مسلمان از شرق ایران به آسیای کوچک آغاز شد و این قبایل به تدریج دولتهای کوچک محلی در آنجا تشکیل دادند. یکی از مشهورترین این قبایل، قبیله «قایی» بود که در نزدیکی آنقره ([[آنکارا]]) سکونت داشتند. رهبر این قبیله به نام '''عثمان''' در سال ۶۷۸ [[هجری خورشیدی]] (۶۹۹قمری/۱۳۰۰میلادی) حکومتی تأسیس کرد که به نام خودش '''عثمانی''' خوانده شد. از آن پس تا حدود ۱۵۰ سال بعد حکومت [[عثمانی]] بیشتر آناتولی را به تصرف درآورد.

در سال‌های نخست سده نهم هجری قمری، [[بایزید ایلدرم]] (صاعقه) سلطان عثمانی، از [[تیمور]] شکست خورد و اسیر شد. تیمور افراد بسیاری را از ترکیه اسیر کرد تا به مناطق دیگر ببرد، ولی به درخواست [[خواجه علی]] صفوی آنان را رها کرد و بدین ترتیب این افراد ناحیه [[شیعه]] نشین بزرگی را در کشور عثمانی به وجود آوردند و بسیاری از آنان در زمان [[شاه اسماعیل یکم]] صفوی به [[ایران]] آمدند و جزئی از [[قزلباش]]‌ها شدند.

در سال ۸۳۲ [[هجری خورشیدی|ه.خ.]] (۱۴۵۳میلادی)، [[سلطان محمد فاتح]] توانست به زندگی هزار ساله [[امپراتوری بیزانس]] (روم شرقی) پایان دهد. فتح درخشان او، تسخیر [[قسطنطنیه]] ([[کنستانتین]]) پایتخت بیزانس بود، که از آن پس [[استانبول]] (اسلامبول) نامیده شد. این فتح مبدأ [[قرون جدید]] در [[تاریخ اروپا]] شناخته شده‌است.

کسی که حکومت عثمانی را به امپراتوری تبدیل کرد، [[سلطان سلیم یکم]] ملقب به یاووز (مهیب) بود. وی در اوایل سده نهم هجری قمری به پادشاهی رسید. او در طول پادشاهی ۹ ساله خود [[شام]]، [[مصر]]، [[دیاربکر]]، غرب [[کردستان]]، [[عراق]]، [[حجاز]] (غرب [[عربستان]])، و بخشهایی از [[بالکان]] (در جنوب شرق [[اروپا]]) را به تصرف درآورد و خود را [[خلیفه]] [[مسلمانان]] نامید. همچنین او کتاب‌های بسیاری را از مناطق متصرف شده بدست آورد، که اکنون زینت بخش کتابخانه‌های ترکیه‌است. [[سلطان سلیم یکم]] در سال ۸۹۳ ه.خ. (۹۲۰ق. /۱۵۱۴م) [[شاه اسماعیل یکم]] را در [[جنگ چالدران]] شکست داد.

اوج قدرت عثمانی در زمان [[سلطان سلیمان یکم]] (قانونی/باشکوه) پسر سلطان سلیم رخ داد. او مناطق بیشتری را به تصرف درآورد و حتی به محاصره [[وین]] پرداخت. او در یکی از جنگ‌هایش با [[شاه تهماسب]] [[صفویان|صفوی]]، تا [[سلطانیه]] نیز پیش آمد. پس از او امپراتوری عثمانی رو به انحطاط گذاشت.

=== جمهوری ترکیه ===
[[امپراتوری عثمانی]] در [[جنگ اول جهانی]] از هم پاشید و مورد تهاجم [[بریتانیا]] و متحدانش واقع شد. مصطفی کمال پاشا به دلیل سازماندهی مقاومت ملی علیه دول خارجی قهرمان ملی ترکیه گردید و توانست جمهوری ترکیه را در سال ۱۳۰۲ (۱۹۲۳) بر پایه [[سکولاریزم|اصل جدایی دین از سیاست]] بنا کند و ملقب به [[آتاترک]] شد. وی [[خط لاتین]] را برای نوشتن [[زبان ترکی]] مرسوم کرد و اقدامات بسیاری را برای صنعتی و غربی شدن ترکیه انجام داد و دوره نوینی را در ترکیه به وجود آورد.

در دوران اقتدار آتاترک و امین و پشتیبان او [[عصمت اینونو]] که از آن به عنوان دوران تک حزبی یاد می‌شود، سیمایی از اقتدار سیاسی ملی گرایانه به نمایش گذاشته شد که ابایی از نژادپرستی و ترویج [[پان‌ترکیسم]] و به انزوا راندن اسلام و قومیت‌ها نداشت.&lt;ref&gt;[http://www.kurdpress.com/Fa/NSite/FullStory/News/?Id=43029]&lt;/ref&gt; بعد از یک دوران تک‌حزبی در سال ۱۳۲۹ (۱۹۵۰) حزب دمکرات از گروه سیاسی مخالف قدرت را بدست گرفت و به تعداد احزاب اضافه شد، ولی آزادی سیاسی با دوره‌هایی از کودتاهای نظامیان در سالهای ۱۳۳۹، ۱۳۵۰ و ۱۳۵۹ شکسته شد. در سال ۱۳۵۳ ترکیه با دخالت نظامی خود علیه کودتای یونانیان در قبرس مانع از الحاق [[قبرس]] به [[یونان]] شد. در سال ۱۳۷۵ باز نیروهای نظامی دولتی را که با برنامه‌های اسلامی روی کار آمده بود، ساقط کرد. از سال ۱۳۶۳ (۱۹۸۴) تاکنون [[حزب کارگران کردستان]] و حکومت ترکیه درگیری‌های نظامی بسیاری داشته‌اند که باعث مرگ بیش از ۴۵ هزار تن گردیده‌است. ترکیه در سال ۱۳۲۵ به عضویت [[سازمان ملل]] درآمد و در سال ۱۳۳۱ به [[ناتو]] پیوست. ترکیه عضو جنبی [[جامعه اروپا]] است و اکنون با اجرای اصلاحاتی سعی در تحکیم و تقویت [[مردمسالاری]] و اقتصاد خود دارد تا بتواند مذاکرات برای عضویت در [[اتحادیه اروپا]] را آغاز نماید.

== مردم و زبان ==
{{bar box
| title=گروه‌های قومی در ترکیه ([[اطلاعات‌نامه جهان|داده‌های سازمان سیا]])&lt;ref name="autogenerated1" /&gt;
| titlebar=#ddd
| right1='''اقوام'''
| right1='''درصد'''
| float=right
| bars=
{{bar percent|[[ترک‌های استانبولی|ترک‌ها]]|red|72.5|۷۰–۷۵٪}}
{{bar percent|[[مردم کرد|کردها]]|green|18}}
{{bar percent|سایر اقوام|blue|9.5|۷–۱۲٪}}
}}
زبان بیشتر مردم در ترکیه [[ترکی استانبولی|ترکی]] است ولی در کنار آن زبانهای [[زبان کردی|کردی]]، [[زازاها]]، [[آذربایجانی‌های ترکیه|ترکی آذربایجانی]] در میان گروه‌های قومی استفاده می‌شود. گروه‌های قومی کوچک‌تری چون [[لازها]]، [[ارمنی‌ها]]، [[عربها]]، و [[چرکس‌ها]] به تنوّع زبانی و فرهنگی این کشور افزوده‌اند.

[[کردها|کردهای]] ترکیه بیش تر در جنوب شرقی و شرق کشور زندگی می‌کنند. زبان رسمی این کشور ترکی است. گروه‌های قومی کوچک‌تر در ترکیه عبارت‌اند از [[آذربایجانی‌ها]] (شمال شرق)، [[لازها]] (شمال)، [[عرب]]‌ها (جنوب) و [[مردم ارمنی|ارمنی‌ها]] (استانبول).

یک مطالعه ژنتیکی در سال ۲۰۰۱ از طریق بررسی هاپلوگروپ‌های [[دی‌ان‌ای]] در ترکیه نشان داده که ترک‌ها و کردها در کنار ارمنی‌ها، ایرانیان، یهودیان و لبنانی‌ها و دیگر گروه‌های ساکن سواحل مدیترانه (چه در شرق و چه در غرب) احتمالاً از یک نیای مشترک برخوردارند. نشانه‌ای از شارش ژنی در پی ورود [[هندواروپایی]]‌ها در ۱۲۰۰ قبل از میلاد هم مشاهده نشده، پس اینگونه نتیجه‌گیری شده که اگر هم چنین مهاجرتی هم صورت گرفته باشد جمعیت مهاجران نسبت به گروه‌های بومی، همچون [[هیتی‌ها]] (از اقوام هندواروپایی آناتولی و خویشاوند [[لیدیان]]) و [[هوری‌ها]] (از اقوام قفقازی آناتولی و خویشاوند [[اورارتو|اورارتویی‌ها]])، که پیش از ۲۰۰۰ قبل از میلاد هم در منطقه زندگی می‌کرده‌اند، ناچیز بوده‌است. در نتیجه اقوام امروزین ترک، کرد و ارمنی ممکن است از دل همین گروه‌ها درآمده باشند. مطالعه ژنتیکی دیگری هم در سال ۲۰۰۳ نشان داده که ترک‌های آناتولی با وجود خویشاوندی زبانی (در خانواده [[زبان‌های آلتایی]]) و همسایگی تاریخی با مغول‌ها ارتباط ژنتیکی خاصی با آنان ندارند. به طوری که میزان اختلاف ژنتیکی ترک‌ها و آلمانی‌ها با سه گروه اصلی مغول به یک اندازه بوده‌است.&lt;ref&gt;محسنی، محمدرضا ۱۳۸۹: «پان ترکیسم، ایران و آذربایجان» انتشارات سمرقند، ص ۲۳۵&lt;/ref&gt;&lt;ref&gt;[http://www.blackwell-synergy.com/doi/abs/10.1034/j.1399-0039.2001.057004308.x?cookieSet=1&amp;journalCode=tan (2001) HLA alleles and haplotypes in the Turkish population: relatedness to Kurds, Armenians and other Mediterraneans Tissue Antigens 57 (4), 308–317]&lt;/ref&gt;&lt;ref&gt;[http://www.blackwell-synergy.com/doi/abs/10.1034/j.1399-0039.2003.00043.x Tissue Antigens. Volume 61 Issue 4 Page 292-299, April 2003. Genetic affinities among Mongol ethnic groups and their relationship to Turks]&lt;/ref&gt;

در مطالعه دیگری در سال ۲۰۰۳ بر روی ۵۲۳ [[کروموزوم ایگرگ]] (که تنها نسب پدری را نشان می‌دهد) از اهالی ۹۰ شهر مختلف ترکیه ۵۴ هاپلوتایپ متفاوت شناسایی شده که اکثریت آن‌ها (۹۴٫۱٪) از هاپلوتایپ‌های رایج در اروپایی‌ها و مردمان همسایه خاورمیانه‌ای است. هاپلوتایپ‌های مرتبط با اهالی [[آسیای میانه]] با تنها ۳٫۴٪، هندی‌ها ۱٫۵٪ و [[ترک‌های آفریقایی‌تبار|آفریقایی‌ها]] ۱٪ در اقلیت هستند. تنوع قابل ملاحظه هاپلوتایپ‌ها در میان ترکان گواهی بر نقش مهم آناتولی هم به عنوان یک دریافت‌کننده و هم به عنوان یک منبع در جریان [[شارش ژنی]] بین مناطق مختلف است. برآوردهای متفاوتی در مورد سهم ژنتیکی مهاجرت ترک‌زبانان آسیای میانه به منطقه آناتولی صورت گرفته‌است. بر اساس یکی از مطالعات بر روی کروموزم ایگرگ این سهم حدود ۱۰درصد و بر اساس یکی دیگر بر روی [[میتوکندری دی‌ان‌ای]] و کروموزوم ایگرگ حدود ۳۰ درصد است. هرچند احتمالاً شارش ژنی بین آناتولی و آسیای میانه چندین بار در دوره‌های پیش از تاریخ صورت گرفته‌است اما نامعلوم بودن شمار این جمعیت‌ها و تعداد این دوره‌ها مشکل بزرگی برای تعیین سهم ژنتیکی مهاجرت ترکان اوغوز در سده ۱۱ میلادی به آناتولی است. بر اساس برخی از مطالعات تعیین میزان هاپلوگروپ‌های مخصوص آسیا مانند C-RPS4Y و O3-M۱۲۲ بهترین روش برای تعیین ابعاد این مهاجرت و سهم ژنی آن آن در جمعیت کنونی آناتولی است. این توالی‌های ژنتیکی در یکی از مطالعات تنها در ۱٫۵ درصد اهالی ترکیه دیده شده در حالی‌که در یکی از مطالعات بر روی ۱۳ قوم آسیای میانه ۱۸٪ و در مطالعه دیگری بر روی ۴۹ قوم آسیای میانه ۳۳٪ شیوع داشته‌اند. به نظر می‌رسد افزایش قابل ملاحظه جمعیت آناتولی در [[عصر برنز]] که جمعیت آن را در دوران [[امپراتوری روم]] به ۱۲ میلیون نفر رسانده بود موجب کاهش تأثیر مهاجرت سلجوقیان و دیگر ترک‌زبانان آسیای میانه شده باشد.&lt;ref&gt;{{یادکرد وب |نویسنده = |نشانی=http://hpgl.stanford.edu/publications/HG_2004_v114_p127-148.pdf |عنوان= Excavating Y-Chromsome Haplotype Strata in Anatolia| ناشر = |تاریخ =۲۰۰۳ |تاریخ بازبینی=}}&lt;/ref&gt;

بخشی از ترک‌تباران ترکیه از اقوام [[ترکان سلجوقی]] غز هستند؛ ترکان سلجوقی به رهبری طغرل بیگ پس از شکست غزنویان در سال ۴۲۹ هجری قمری شهر نیشابور را پایتخت خود قرار دادند، در سال ۴۳۳ شهر ری را مرکز حکومت خود کردند، سپس اصفهان را مقر اصلی حاکمیت خود قرار داده همدان را نیز پایتخت تابستانی خود کردند. سلجوقیان سپس به رهبری آلپ‌ارسلان در [[جنگ ملازگرد]] با رومانوس چهارم امپراتور بیزانس، آناتولی را به تصرف خود درآوردند و سرزمین آسیای صغیر تا قونیه جز امپراتوری سلجوقی گردید. ترکان سلجوقی که از آسیای میانه به فلات ایران وارد شده و شهرهای ایران را فتح کرده در شهر ری حاکمیت خود را تثبیت کرده بودند در این مکان‌ها و در آذربایجان ساکن شدند و با فراهم آوردن لشکریان زیاد از آذربایجان، آناتولی را فتح و در این منطقه مستقر شده پس از غلبه بر [[امپراتوری بیزانس]] (روم شرقی)، این منطقه را بر امپراتوری خود افزودند و از زمان حاکمیت فرزندان عثمان (نام یکی از حاکمان ترک آناتولی) [[امپراتوری عثمانی]] را در آنجا بنا نهادند.

=== فرهنگ ===
==== دین ====
{{bar box
| title=دین در ترکیه&lt;ref&gt;https://www.cia.gov/library/publications/the-world-factbook/fields/2122.html#tu&lt;/ref&gt;
| titlebar=#ddd
| left1='''دین'''
| right1='''درصد'''
| float=right
| bars=
{{bar percent|[[اسلام]]|green|۹۹٫۸}}
{{bar percent|دیگر|black|۰٫۲}}
}}

نخستین قانون اساسی جمهوری ترکیه&lt;ref&gt;[http://www.trtrip.com/demo-section/tuinfos/70-kulture.html trtrip.com]&lt;/ref&gt; که در سال ۱۹۲۴ میلادی تهیه شده‌است دین رسمی ترکیه را اسلام تعیین نموده‌است. لیکن در اصلاحات قانون اساسی سال ۱۹۲۸ این ماده قانونی حذف و با تأکید بر جدایی دین از سیاست، ترکیه کشوری با دولت و حکومت [[سکولاریسم|سکولار]] ([[جدایی دین از سیاست]]) معرفی گردیده‌است. بنابر آخرین آمار موجود در ترکیه حدود ۹۸ درصد جمعیت این کشور را مسلمانان و ۲ درصد را مسیحیان و کلیمیان و پیروان دیگر ادیان تشکیل می‌دهند. (البته مطابق کتاب اطلس جامع گیتاشناسی، %۹۲/۵مسلمان (عمدتاً سنی)، ۰/۲٪بی‌دین و بقیه ۰/۵٪ هستند)&lt;ref&gt;تدوین واحد پژوهش و تألیف گیتا شناسی زیر نظر سعید بختیاری، عنوان کتاب :اطلس جامه گیتاشناسی ناشر:موسسه جغرافیایی و کارتوگرافی، چاپ1389، صفحه85&lt;/ref&gt;
مسلمانان ترکیه بیشتر پیرو مذهب تسنن می‌باشند که از میان آنها حنفی‌ها بزرگترین گروه به‌شمار می‌آیند که عمدتاً در مرکز و غرب ترکیه ساکن هستند. شافعی‌ها با جمعیتی کمتر در مناطق شرقی ترکیه مستقراند و اکثراً کرد هستند. شمار پیروان مذاهب دیگر بسیار کم می‌باشد. روی هم رفته پیروان ادیان در ترکیه به دو قسمت اصلی تقسیم می‌شوند:
[[پرونده:Whirling Dervishes, Konya, Turkey, RMO.jpg|بندانگشتی|چپ|260px|[[سماع]] [[مولویه]]]]
الف) پیروان دین اسلام، که خود به چند مذهب تقسیم می‌شود و اهم آنها عبارتند از:

:۱- حنفی‌ها: جمعیت قابل ملاحظه‌ای از اهل سنت ترکیه را تشکیل می‌دهند.

:۲- شافعی‌ها: شاخه‌ای از اهل سنت است که پیروان آن را بیشتر کردها تشکیل می‌دهند.

:۳- پیروان سایر فرق اهل سنت.

:۴- علویان که خود به چهار دسته تقسیم می‌شود و بنابر آمار رسمی دولت ترکیه حدود ۱۲ میلیون نفر پیرو دارد.

ب) پیروان ادیان دیگر به‌جز اسلام، که در کل ۲ درصد از جمعیت ترکیه را تشکیل می‌دهند.

== اقتصاد ==
{{اصلی|اقتصاد ترکیه}}
[[پرونده:Gdp by province turkey.PNG|چپ|بندانگشتی|300px|[[درآمد سرانه]] استانهای ترکیه بر اساس آمار سال ۲۰۱۱ (به دلار):
{{legend|#008000;|۲۶&amp;nbsp;۰۰۰ و بیشتر}}
{{legend|#00BA00;|۲۲&amp;nbsp;۰۰۰ – ۲۶&amp;nbsp;000}}
{{legend|#00F900;|۱۸&amp;nbsp;۰۰۰ – ۲۲&amp;nbsp;000}}
{{legend|#D3FB00;|۱۳&amp;nbsp;۷۰۰ (متوسط ترکیه) – ۱۸&amp;nbsp;000}}
{{legend|#FFFC00;|۱۰&amp;nbsp;۰۰۰– ۱۳&amp;nbsp;700}}
{{legend|#FFD20E;|۶&amp;nbsp;۰۰۰ – ۱۰&amp;nbsp;000}}
{{legend|#FFAA37;|۲&amp;nbsp;۰۰۰ – ۶&amp;nbsp;000}}
{{legend|#FF6100;| کمتر از۲&amp;nbsp;۰۰۰}}]]
اقتصاد ترکیه ترکیبی از صنایع بومی و نوین است که روز به روز بر دامنه‌اش افزوده می‌شود. تولیدات فراوان [[کشاورزی]] ترکیه درسال ۲۰۰۵ رتبه هفتم جهان را بدست آورد و در سال ۲۰۰۶ برای ۱۱٫۲٪ از مردم ترکیه اشتغال ایجاد کرد. بخش خصوصی اقتصاد ترکیه نیز قوی و به سرعت در حال رشد است و نقش مهمّی در بانکداری، حمل و نقل و ارتباطات دارد. در سال‌های اخیر اقتصاد ترکیه رشد خوبی داشته و رشد ۸٫۹٪ و ۷٫۴٪ را در سالهای ۲۰۰۴ و ۲۰۰۵ به دست آورده‌است.

== تاریخچهٔ پرچم ==
{{اصلی|پرچم ترکیه}}

طرح اصلی پرچم ترکیه مدرن عبارت است از '''ماه و ستاره''' سفید با زمینه سرخ رنگ. این طرح مربوط می‌شود به علائمی که امپراتوری‌های [[ترکمن سلجوقی]] و [[عثمانی]] به عنوان پرچم استفاده می‌کردند. جمهوری ترکیه این پرچم را به عنوان نشانه دولت نگاه داشت. از آن جا که سلاطین عثمانی در عین حال عنوان خلیفه مسلمین را داشتند، نزد اروپاییان طرح این پرچم به عنوان نماد اسلام شناخته شد.

اکنون شمار بسیاری از کشورهای اسلامی ماه و ستاره را به صور مختلف به پرچم خود افزوده‌اند. نشانه '''هلال احمر''' نیز از این تأثیر به کنار نبوده‌است. [[صلیب سرخ جهانی]] در ۱۲۴۱ توسط [[هنری دونانت]] بازرگان سوئیسی تأسیس شد و چون نشانه دولت سویس و علامت دین [[مسیح]] را بر آن نهادند، [[هلال احمر]] به عنوان برابر اسلامی-سنی (و [[شیر و خورشید سرخ]] به عنوان برابر شیعی) آن بعد از جنگ جهانی اوّل بر پا شد.

از جمله کشورهایی که [[نماد]] ماه و ستاره را روی پرچم کشورشان دارند، عبارت‌اند از: [[ازبکستان]]، [[الجزایر]]، [[پاکستان]]، [[ترکمنستان]]، [[تونس]]، [[جمهوری آذربایجان]]، [[سنگاپور]]، [[مالزی]]، [[موریتانی]]، [[لیبی]] و ترکیه.

== نگارخانه ==
&lt;gallery&gt;
پرونده:Celsus-Bibliothek2.jpg|شهر تاریخی [[افسوس (شهر)|افسوس]]
پرونده:Bosphorus University.jpg|[[دانشگاه بغازیچی]]
پرونده:Istanbul University cropped.JPG|سردر [[دانشگاه استانبول]]
پرونده:Maiden tower.JPG|کیزکوله سی،  [[استانبول]]
پرونده:Cibril Village Espiye Giresun Turkey.jpg|منطقه جنگلی [[دریای سیاه]]
پرونده:MountArarat.jpg|کوه [[آرارات]] (آغری)، بلندترین کوه ترکیه
پرونده:Adampol Polonezkoy 7261 Nevit.JPG|پولونزکوی، قصبه [[لهستانی]]‌ها در نزدیکی [[استانبول]]
پرونده:Blaue moschee 6minarette.jpg|[[مسجد سلطان احمد]] در [[استانبول]]
پرونده:Izmir coast.jpg|[[ازمیر]]

|رقص محلی ترکیه
پرونده:Selimiye Camii.jpg|مسجد سلطان سلیم،  [[ادیرنه]]
پرونده:Whirling Dervishes, Konya, Turkey, RMO.jpg|[[سماع]]
پرونده:Alanya Turkey.JPG|[[آلانیا]]
پرونده:Pamukkale00.JPG|[[پاموک کاله]]
پرونده:Hagia Sophia Mars 2013.jpg|[[ایاصوفیه]]
&lt;/gallery&gt;

== جستارهای وابسته ==
{{درگاه|ترکیه}}
* [[الحاق ترکیه به اتحادیه اروپا]]
* [[تاریخ ارمنستان]]
* [[نسل‌کشی ارمنی‌ها]]
* [[تغییر نام‌های جغرافیایی در ترکیه]]
* [[کردستان ترکیه]]
* [[سانسور در ترکیه]]
* [[کودتای نافرجام ۲۰۱۶ ترکیه]]

== پیوند به بیرون ==
{{ویکی‌گفتاورد}}
{{ویکی‌سفر}}
{{ویکی‌انبار-رده|Turkey|ترکیه}}
* [http://www.infors.ir/وضعیت-علویون-ترکیه-در-دوره-معاصر-1539.html گزارشی از وضعیت علویون ترکیه در دوره معاصر ]
* [http://www.cgie.org.ir/shavad.asp?id=123&amp;avaid=5900 مدخل «ترکیه» در دائرةالمعارف بزرگ اسلامی]
* [http://www.encyclopaediaislamica.com/madkhal2.php?sid=3486 مدخل «ترکیه» در دانشنامهٔ جهان اسلام]
* [http://www.torkiye.com/ معرفی ترکیه]
* [http://www.bbc.co.uk/persian/worldnews/story/2007/06/070629_country-profile-turkey.shtml نمایه کشورها: ترکیه] بی‌بی‌سی فارسی
* [http://www.gototurkey.ir/ وب‌گاه رایزنی فرهنگی و توریستی سفارت ترکیه در ایران]
* [http://www.goturkey.com/ درگاه رسمی گردشگری در ترکیه] {{En icon}}

== منابع ==
{{پانویس|۲}}
* {{یادکرد ویکی|عنوان =Turkey |پیوند =http://en.wikipedia.org/wiki/Turkey |زبان =انگلیسی |بازیابی = ۱۵ ژانویهٔ ۲۰۱۱}}
* تاریخ ایران و جهان (۱) و (۲)، سال دوم و سوم آموزش متوسطه، رشته ادبیات و علوم انسانی، دفتر برنامه‌ریزی و تألیف کتابهای درسی، ۱۳۸۱ و ۱۳۸۲.
* جغرافیا (۱) و (۲)، سال دوم و سوم آموزش متوسطه، رشته ادبیات و علوم انسانی، دفتر برنامه‌ریزی و تألیف کتابهای درسی، ۱۳۸۱ و ۱۳۸۲.

{{کشورهای آسیا}}
{{کشورهای مستقل اروپا}}
{{کشورهای خاورمیانه}}
{{کشورهای جنوب باختر آسیا}}
{{کشورهای عضو اکو}}
{{گروه هشت کشور اسلامی در حال توسعه}}
{{اعضای ناتو}}
{{گروه بیست}}
{{مناطق ترکی‌زبان}}
{{پایتخت‌های اروپا}}

[[رده:ترکیه]]
[[رده:آسیای غربی]]
[[رده:اروپای شرقی]]
[[رده:اوراسیا]]
[[رده:ایالت‌ها و قلمروهای بنیان‌گذاری‌شده در ۱۹۲۳ (میلادی)]]
[[رده:بنیان‌گذاری‌های ۱۹۲۳ (میلادی) در ترکیه]]
[[رده:جمهوری‌ها]]
[[رده:جنوب شرقی اروپا]]
[[رده:دریای اژه]]
[[رده:فهرست کشورهای در گستره بیش از یک قاره]]
[[رده:کشورهای آسیای غربی]]
[[رده:کشورهای اروپایی]]
[[رده:کشورهای اسلامی]]
[[رده:کشورهای خاور نزدیک]]
[[رده:کشورهای ساحلی مدیترانه]]
[[رده:کشورهای عضو سازمان ملل متحد]]
[[رده:کشورهای عضو سازمان همکاری اسلامی]]
[[رده:کشورهای عضو ناتو]]
[[رده:گروه هشت کشور اسلامی در حال توسعه]]
[[رده:مدیترانه شرقی]]</text></page>